# <span class="status status-list"><span class="status status-list">G</span> Odpusty Parafialne</span>
---
## Cel
W <span class="selected-day-info">wybranym dniu</span> wziąć udział w **Sumie Odpustowej** związanej ze świętem lub patronem tytularnym **parafii** lub **kościoła** (np. filialnego) i uzyskać na nim odpustu dla siebie lub osoby zmarłej.
## Wybór
Wybierz:
- **patrona**, który **jest już Twoim Patronem Obrońcą** albo **odkryte** już przez Ciebie **święto**, czyli mają status w kolorze: <span class="status status-green">zielonym</span>, <span class="status status-blue">niebieskim</span>, <span class="status status-violet">fioletowym</span>, <span class="status status-indigo">indygo</span> albo <span class="status status-white">białym</span>,
- **kościół**, który jest pod wezwaniem **wybranego Patrona Obrońcy** lub **święta**, dla których chcesz wziąć udział w **Sumie Odpustowej**.
## Limit
  Maksymalnie **jeden odpust parafialny** dziennie!
## Zadanie główne
W <span class="selected-day-info">wybranym dniu</span>:
- osobiście (nie online) weź udział w **Sumie Odpustowej** w tym kościele,
- zaproś dowolnego nowego **Patrona Obrońcę**. Może (ale nie musi) to być patron, **którego dotyczy odpust**.

**UWAGA!** Aby uzyskać **odpust zupełny**, należy być wolnym od **przywiązania do jakiegokolwiek grzechu**. Nie spełnienie tego warunku oznacza **odpust cząstkowy**, co oczywiście **nie przeszkadza w sprostaniu temu wyzwaniu**!

Jeśli chcesz wiedzieć więcej, zobacz [WIĘCEJ INFORMACJI](#odpusty-parafialne-wiecej-informacji).
## Modlitwa
W <span class="selected-day-info">wybranym dniu</span> odmów modlitwy **w intencjach papieskich**: _„Ojcze Nasz ...”_ i _„Zdrowaś Maryjo ...”_ - jest to warunek uzyskania odpustu!
## Zadanie dodatkowe
W <span class="selected-day-info">wybranym dniu</span> **wybierz** siebie albo dowolną osobę zmarłą, za którą **ofiarujesz uzyskany odpust**! Jeśli nie wiesz kto to może być, warto zdać się na **mądrość Boga** i to Jemu oddać tę decyzję.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< G. ODPUSTY PARAFIALNE / DATA UDZIAŁU W SUMIE ODPUSTOWEJ / ALIAS PATRONA LUB ŚWIĘTA / NAZWA MIEJSCA Z ZAZNACZONYM PATRONEM LUB ŚWIĘTEM  
> \>\> G1 / ND 2023-10-01 / Michał ARC / Szczecin, [św. Michała Archanioła]  
> \>\> G2 / CZ 2023-10-05 / Maria FAU / Szczecin, [św. Faustyny Kowalskiej]
### Wersja pełna:
> \<\< G. ODPUSTY PARAFIALNE / DATA UDZIAŁU W SUMIE ODPUSTOWEJ / ALIAS PATRONA LUB ŚWIĘTA / CZY ODMÓWIONO MODLITWĘ W INTENCJACH PAPIESKICH / NAZWA MIEJSCA Z ZAZNACZONYM PATRONEM LUB ŚWIĘTEM / KOMENTARZ  
> \>\> G1 / ND 2023-10-01 / Michał ARC / + / Szczecin, [św. Michała Archanioła] / Suma o 12:00, odpust przeniesiony z 29.09 na niedzielę  
> \>\> G2 / CZ 2023-10-05 / Maria FAU / + / Szczecin, [św. Faustyny Kowalskiej] / Suma o 18:00

Uwagi:
- przez „**ALIAS PATRONA LUB ŚWIĘTA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyliterowego kodu** rozpoznawczego (ewentualnie z dodatkowym trzyliterowym oznaczeniem święta tego patrona), np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Maria NMP:WSP**” - Matkę Bożą Wspomożenia Wiernych, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.
<br />
<br />
<br />

---
# Udało się! Uzyskałeś Odpust Parafialny dla siebie lub osoby zmarłej!
### Świętuj z miejscowymi imieniny ich parafii!
---

## <span id="odpusty-parafialne-wiecej-informacji">Więcej informacji</span>
- Aby sprostać wyzwaniu odpustu parafialnego **musisz uczestniczyć** w głównej Mszy św. tego dnia w kościele, czyli **Sumie Odpustowej**. Nie liczy się udział we Mszy św. tego dnia w tym kościele sprawowanej o innej godzinie.
- Jeżeli parafia ma **więcej patronów lub świąt tytularnych**, dla każdego z nich z osobna **możemy uczestniczyć w kilku odpustach oddzielnie**, a tym samym sprostać osobnym wyzwaniom.
- Odpusty parafialne **mogą dotyczyć** nie tylko parafii, ale także wezwania **kościołów filialnych**, które ta parafia obejmuje. Suma odpustowa musi się jednak odbywać w tym kościele filialnym.
- Na tej liście można wpisywać także odpusty dotyczące **Osób Boskich**, np. dla parafii pw. _„Ducha Świętego”_. Zamiast numeru Patrona Obrońcy wpisujemy: „**I**” (Bóg Ojciec), „**II**” (Jezus Chrystus), „**III**” (Duch Święty) albo „**I+II+III**” (Trójca Przenajświętsza).
- Uczestnictwo w Sumie Odpustowej **upoważnia Cię** do zaproszenia **Patrona Obrońcy** lub wybrania **święta**, którego odpust dotyczy (jeśli nie uczyniłeś tego wcześniej). Dotyczy to również sytuacji, gdy **dzień jego wspomnienia przypada przed lub po dniu odpustu** (np. najbliższa niedziela) albo nawet w sytuacji, gdy **święto lub patron tytularny nie są wspominani** wprost w [kalendarzach i martyrologiach](jak_wybrac_patrona_lub_swieto_na_dany_dzien_roku.md).
- Możemy spotkać się z parafiami pod wezwaniem świąt możliwych do odkrycia tylko poprzez udział w odpuście parafialnym, np.: pw. _„Jezusa Chrystusa Sługi”_ (nie ma takiego święta) lub pw. _„Matki Bożej Gromnicznej”_ (2 lutego jest oficjalnie nazwane świętem _„Ofiarowania Pańskiego”_, a wezwanie tej parafii odnosi się do tradycyjnej nazwy tego święta w Polsce, która nie ma odzwierciedlenia w [kalendarzach i martyrologiach](jak_wybrac_patrona_lub_swieto_na_dany_dzien_roku.md)).
- Pomimo że dzień odpustu może być w obydwu przypadkach ten sam, to np. w parafii pw. _„Zesłania Ducha Świętego”_ traktujemy, że odpust dotyczy tegoż święta, podczas gdy w parafii pw. _„Ducha Świętego”_ odpust wprost odnosi się do trzeciej Osoby Boskiej (zamiast numeru patrona - obrońcy, wpisujemy numer „III”), który nie ma swojego osobnego wspomnienia. Podobnie wygląda różnica między np. parafią pw. _„Podwyższenia Krzyża Świętego”_, a parafią pw. _„Krzyża Świętego”_ - pierwszy odnosi się do święta (związanego z Jezusem), a drugi wprost do relikwii Krzyża, które można dodać do listy [<span class="status status-list"><span class="status status-white">B</span> Święta</span>](swieta.md) prawdopodobnie tylko poprzez udział w odpuście parafialnym (patrz poprzedni punkt).

---
[Powrót do Patronów Obrońców](patroni_obroncy.md)  
[Powrót do świąt](swieta.md)  
[Powrót do głównego menu](index.md)
