# <span class="status status-list"><span class="status status-worship">LA</span> Nabożeństwo IX Pierwszych Piątków Miesiąca</span>
---
Nabożeństwo IX Pierwszych Piątków Miesiąca związane jest z kultem **Najświętszego Serca Pana Jezusa** i zostało objawione św. Marii Magdalenie Alacoque w 1673 roku przez Jezusa Chrystusa:

> Kto przez dziewięć kolejnych pierwszych piątków przystąpi do Komunii Świętej i ofiaruje ją jako wynagrodzenie za grzechy własne i rodzaju ludzkiego, temu Boże Serce zapewni miłosierdzie w chwili zgonu, że nie umrze bez Jego łaski.

12 obietnic Jezusa:
1. Dam im wszystkie łaski potrzebne w ich stanie.
1. Zgoda i pokój będą panowały w ich rodzinach.
1. Będę ich pocieszał we wszystkich ich strapieniach.
1. Będę ich bezpieczną ucieczką za życia, a szczególnie przy śmierci.
1. Wyleję obfite błogosławieństwa na wszystkie ich przedsięwzięcia.
1. Grzesznicy znajdą w mym Sercu źródło nieskończonego miłosierdzia.
1. Dusze oziębłe staną się gorliwymi.
1. Dusze gorliwe dojdą szybko do wysokiej doskonałości.
1. Błogosławić będę domy, w których obraz mego Serca będzie umieszczony i czczony.
1. Kapłanom dam moc kruszenia serc najzatwardzialszych.
1. Imiona tych, co rozszerzać będą to nabożeństwo, będą zapisane w mym Sercu i na zawsze w Nim pozostaną.
1. Przyrzekam w nadmiarze miłosierdzia Serca mojego, że wszechmocna miłość moja udzieli tym wszystkim, którzy komunikować będą w pierwsze piątki przez dziewięć miesięcy z rzędu, łaskę pokuty ostatecznej, że nie umrą w stanie niełaski mojej ani bez sakramentów i że Serce moje stanie się dla nich bezpieczną ucieczką w godzinę śmierci.
<br />
<br />
<br />

---
### Czyń zadość Najświętszemu Sercu Jezusa za wszystkie grzechy ludzkości!

---
## Zadanie
W okolicach **pierwszych piątków miesiąca**, wykonaj poniższe kroki:
- <span class="selected-day-info">w nocy z czwartku na pierwszy piątek miesiąca</span> (najczęściej wybierane są godziny 23:00-24:00): przez co najmniej godzinę adoruj **Najświętszy Sakrament** - to tzw. _„Godzina Święta”_,
- <span class="selected-day-info">w pierwszy piątek miesiąca lub wcześniej</span>: przystąp do **Sakramentu Spowiedzi św.** - ważne, by przyjmując Komunię w piątek być w stanie **Łaski Uświęcającej**!
- <span class="selected-day-info">w pierwszy piątek miesiąca</span>: przyjmij **Komunię Świętą** z intencją zadośćuczynienia Najświętszemu Sercu Pana Jezusa za grzechy własne i całej ludzkości,
- <span class="selected-day-info">w pierwszy piątek miesiąca</span>: weź udział we **Mszy św.**,
- <span class="selected-day-info">w pierwszy piątek miesiąca</span>: odmów **Litanię** do Najświętszego Serca Jezusowego,
- <span class="selected-day-info">w pierwszy piątek miesiąca</span>: odmów **Akt** Poświęcenia Rodzaju Ludzkiego Najświętszemu Sercu Pana Jezusa.

**UWAGA!** Dwunasta obietnica Jezusa stanowi, że trzeba przyjąć Komunię św. **w dziewięć pierwszych piątków miesiąca z rzędu!** Przerwanie tej ciągłości **oznacza zatem konieczność** rozpoczęcia tego nabożeństwa **od początku**.

Poza punktami mówiącymi o **Spowiedzi i Komunii**, często pomija się pozostałe powyższe kroki skupiając się tylko na tej dwunastej obietnicy. **Warto jednak je wypełniać**, choćby uzupełnić podczas kolejnego pierwszego piątku, gdy pojawi się taka możliwość.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< LA. NABOŻEŃSTWO IX PIERWSZYCH PIĄTKÓW MIESIĄCA / DATA PRZYJĘCIA KOMUNII ŚWIĘTEJ  
> \>\> LA1 / PT 2023-08-04  
> \>\> LA2 / PT 2023-09-01  
> \>\> LA3 / PT 2023-10-06
### Wersja pełna:
> \<\< LA. NABOŻEŃSTWO IX PIERWSZYCH PIĄTKÓW MIESIĄCA / DATA PRZYJĘCIA KOMUNII ŚWIĘTEJ / CZY ODPRAWIONO GODZINĘ ŚWIĘTĄ / CZY USZESTNICZONO WE MSZY ŚWIĘTEJ / CZY ODMÓWIONO LITANIĘ DO NAJŚWIĘTSZEGO SERCA JEZUSA / CZY ODMÓWIONO AKT POŚWIĘCENIA RODZAJU LUDZKIEGO / KOMENTARZ  
> \>\> LA1 / PT 2023-08-04 / - / + / + / + / Spowiedź (CZ 2023-08-03): Białystok, Kościół św. Anny; Komunia: Białystok, Kościół św. Anny  
> \>\> LA2 / PT 2023-09-01 / + / + / - / - / Spowiedź (ŚR 2023-08-30): Białystok, Kościół św. Anny; Komunia: Białystok, Kościół Ducha Świętego  
> \>\> LA3 / PT 2023-10-06 / + / + / + / + / Spowiedź (PT 2023-10-06): Białystok, Kościół Ducha Świętego (ks. Mirosław Nowak); Komunia: Białystok, Kościół Ducha Świętego

Uwagi:
- jeżeli powyższe nabożeństwo było odprawione wcześniej, spróbuj przypomnieć sobie kiedy to było i wpisz co pamiętasz,
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.

---
[Powrót do nabożeństw oraz innych aktów pobożności](jak_uczestniczyc_w_nabozenstwach_oraz_inne_akty_poboznosci.md)  
[Powrót do głównego menu](index.md)
