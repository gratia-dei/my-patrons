# <span class="status status-list"><span class="status status-yellow">T</span> Patroni - Opiekunowie</span>
<br />

<span class="status status-title">Wymagany status patrona:</span> Jeden z poniższych:
- <span class="status status-black">czarny</span> - po wykonaniu zadania zmieni się na <span class="status status-yellow">żółty</span>,

- <span class="status status-red">czerwony</span> - po wykonaniu zadania zmieni się na <span class="status status-orange">pomarańczowy</span>,

- <span class="status status-blue">niebieski</span> - po wykonaniu zadania zmieni się na <span class="status status-green">zielony</span>,

- <span class="status status-violet">fioletowy</span> - po wykonaniu zadania zmieni się na <span class="status status-indigo">indygo</span>.

<span class="status status-title">Limity:</span> Można zaprosić tylko jednego **patrona - opiekuna** dziennie.
<br />

<span class="status status-title">Opis zadania:</span> Zapraszamy wybranego świętego lub błogosławionego do grona naszych patronów i prosimy go, aby został naszym **opiekunem**.
<br />

<span class="status status-title">Kroki:</span>
- Wybierz patrona, którego chcesz zaprosić jako swojego **opiekuna**,
- **W tym dniu**: dla wybranego patrona, sprostaj wyzwaniu [<span class="status status-list"><span class="status status-list">H</span> Relikwie i groby</span>](relikwie_i_groby.md) **lub** wykonaj minimum **dwie z trzech** poniższych czynności **jednocześnie** (czyli A+B, A+C lub B+C):
    - A. Miej przy sobie (nie musisz go widzieć) **obrazek** z wybranym patronem - każda osoba musi mieć osobny obrazek! Powinien być on papierowy lub podobny, wydany w większym nakładzie, a nie wydrukowany samodzielnie,
    - B. Miej bezpośrednio w zasięgu wzroku **rzeźbę, witraż, malowidło lub obraz ścienny** (w ramie lub wiszący w kościele albo innym świętym miejscu) wybranego patrona,
    - C. Osobiście (nie online!) weź udział we Mszy św. w **dowolnej** parafii lub kościele,
- Przeczytaj jakąkolwiek notkę o wybranym patronie opisującą jego życie i działalność, aby go lepiej poznać,
- Odmów następującą modlitwę (najlepiej klęcząc jeśli zdrowie Ci na to pozwala), zwracając się do wybranego patrona (np.: „Błogosławiona Sancjo Szymkowiak”, „Święty Antoni z Padwy”, „Święci Aniołowie Stróżowie”):
> Św./Bł. _**[imię jednego patrona / nazwa zbiorcza wielu patronów]**_,  
> zapraszam Ciebie/Was do grona moich Patronów Opiekunów,  
> proszę o opiekę i prowadzenie  
> najlepszą dla mnie drogą do Nieba,  
> gdzie pragnę być na wieczność z Bogiem i wszystkimi Świętymi,  
> pośród Miłości, Prawdy, Dobra i Piękna.  
> Amen.

<br />

<span class="status status-title">To zadanie możesz wykonać tylko jeden raz:</span> dla danego patrona.
<br />

<span class="status status-title">Co musisz zanotować [🖶](wszystkie_materialy_do_pobrania.md#patroni-opiekunowie):</span>
- **Kolejny numer** wybranego patrona (T1, T2, ...),
- **Datę zaproszenia** patrona (najlepiej z dniem tygodnia),
- **Nazwę** wybranego patrona (imię i nazwisko, imię zakonne, znany przydomek, miejsce pochodzenia),
<br />

---
### <div class="colored centered">Odnajduj i zapraszaj nowych Patronów! Każdy ma dla Ciebie ciekawe wyzwania!</div>

---

<span class="status status-title">Szczegóły:</span>
- Wybranymi patronami muszą być zatwierdzeni święci lub błogosławieni Kościoła Rzymskokatolickiego,
- Tylko nieznanych z imienia patronów możemy zaprosić zbiorczo, np. Świętych Młodzianków, nieznanych z imienia (innych niż np. św. Eksuperiusz, czy św. Kandyd) towarzyszy św. Maurycego, itp.,
- Za wizerunki patronów uważamy te z miejsc sakralnych lub (nawet artystycznie) nawiązujące do nich, np. Święty Mikołaj był biskupem, a nie brodatym starcem w biało-czerwonej czapce,
- Za **udział w Mszy** rozumiemy naszą **fizyczną obecność na terenie jej odprawienia**. Może to być także pobyt poza budynkiem kościoła, w odrębnej salce czy innym budynku na terenie przykościelnym z transmisją Mszy „na żywo” (audio lub video). Gdyby Msza odbyła się w kaplicy szpitala, wszyscy jego pacjenci mający łączność z tym miejscem, mogą w niej uczestniczyć,
- W Wielki Piątek wystarczy uczestnictwo w Liturgii Męki Pańskiej, gdyż w tym dniu nie odprawia się mszy św.,
- Do czytania o patronach polecamy skorzystanie z takich stron jak: [Internetowa Liturgia Godzin](https://brewiarz.pl/czytelnia/swieci/index.php3), Wikipedia: ([strona](https://pl.wikipedia.org/wiki/%C5%9Awi%C4%99ci_i_b%C5%82ogos%C5%82awieni_Ko%C5%9Bcio%C5%82a_katolickiego) lub [kategoria](https://pl.wikipedia.org/wiki/Kategoria:%C5%9Awi%C4%99ci_katoliccy)) lub jakąkolwiek książkę papierową lub e-book (np. na [Wikiżródłach](https://pl.wikisource.org/wiki/%C5%BBywoty_%C5%9Awi%C4%99tych_Pa%C5%84skich_na_wszystkie_dnie_roku)).
<br />

<span class="status status-title">Co możesz zanotować dodatkowo:</span>
- Informacja czy patron jest **święty** czy **błogosławiony**,
- **Rok śmierci** patrona,
- Zaznaczenie które kryteria zostały spełnione:
  - gdy **relikwie lub grób**: podaj numer listy [<span class="status status-list"><span class="status status-list">H</span> Relikwie i groby</span>](relikwie_i_groby.md), np. **H21**,
  - jeśli **obrazek lub inny wizerunek**: postaw dowolny znaczek (np. „✅”) w odpowiedniej rubryce,
  - jeśli **Msza św.**: możesz zapisać:
    - **godzinę Mszy św**,
    - **miejsce Mszy św.** - na liście [<span class="status status-list"><span class="status status-list">C</span> Miejsca</span>](miejsca.md), np. **C17**,
    - **kapłanów odprawiających Mszę św.** - na liście [<span class="status status-list"><span class="status status-list">M</span> Osoby</span>](osoby.md), np. **M12** albo **M13+M2+M?,** gdy mszę koncelebrowały osoby o numerach 13 (celebrans jako pierwszy) i 2 oraz jeden kapłan spoza naszej listy,
- **Dowolny komentarz** w formie tekstu lub odnośnika do listy [<span class="status status-list"><span class="status status-list">＊</span> Przypisy</span>](przypisy.md), np. **＊19**,
- Zaznaczenie czy **przeczytano notkę** o patronie i **odmówiono modlitwę** do niego (j.w. postaw dowolny znaczek).

---

[Powrót do zapraszania patronów](jak_zapraszac_patronow.md)  
[Powrót do głównego menu](index.md)
