**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszaru [Patroni Opiekunowie](/guide/guardian-patrons).

---
### WAŻNE! Po zapoznaniu się z obszarem Patronów Opiekunów, warto się na nim teraz trochę zatrzymać! ###

Jeśli jesteś **nowym Uczestnikiem**, w najbliższych **dniach** lub **tygodniach**:
- **zaproś** kilku Patronów Opiekunów,
- **wykonaj** dla nich dodatkowe wyzwania,
- **nabierz** wprawy i dobrze **poczuj** mechanikę inicjatywy „Moi Patroni”,
- **nie gnaj za szybko**, by się nie zniechęcić natłokiem informacji - **wróć tu za jakiś czas**!

### A potem, zanim poznasz kolejne obszary, poniższa strona pozwoli Ci usystematyzować podstawową wiedzę o inicjatywie „Moi Patroni”. ###

Nie musisz znać tego wszystkiego na pamięć, wystarczy tu zaglądać, gdy pojawią się jakieś wątpliwości lub zwykła ciekawość.

---
## Informacje podstawowe ##
Głównym zadaniem Uczestnika inicjatywy _„Moi Patroni”_ jest **zapraszanie Świętych i Błogosławionych** Kościoła Rzymskokatolickiego **do grona osobistych Patronów**!

Proces ten odbywa się dla każdego z Patronów niezależnie.

## Cel zapraszania Patronów ##
Prócz **wielkich korzyści duchowych** jakie może ze sobą nieść każde **świadome zaproszenie Świętych i Błogosławionych** do grona osobistych Patronów, powoduje ono także wielką **radość Boga i zapraszanych Patronów**, którzy bardzo chcą nam pomagać i czekają na tę możliwość, do czego konieczna jest jednak zawsze **nasza świadoma zgoda**!

## Role Patronów ##
Każdy Patron może przyjąć **6 ról**, podzielonych na **4 poziomy**:
- **Poziom I** - poszukiwanie Patrona:
    - **[T] Patron Opiekun** - w świecie
    - **[A] Patron Obrońca** - w Kościele
    - **[R] Patron Orędownik** - w drugim człowieku
- **Poziom II** - poznawanie Patrona:
    - **[N] Patron Mentor** - rozumem
- **Poziom III** - pogłębianie relacji z Patronem:
    - **[O] Patron Wspomożyciel** - sercem
- **Poziom IV** - wzrastanie dzięki Patronowi:
    - **[P] Patron Przewodnik** - dla wytrwałych

Aby Patron mógł przyjąć rolę z określonego poziomu, musi posiadać **co najmniej jedną rolę** z każdego niższego poziomu, za wyjątkiem ostatniej roli **Patrona Przewodnika** z poziomu IV, która wymaga posiadania **wszystkich pozostałych ról**.

## Statusy Patronów ##
Zapraszanie Patrona do pełnienia kolejnych ról powoduje każdorazową **zmianę jego statusu**. Każdy status jest przedstawiony jako **kamień szlachetny w określonym kolorze**!

**Kolor kamienia szlachetnego** zależy od posiadanych ról **na pierwszym poziomie** i może przyjąć każdy z siedmiu kolorów tęczy oraz biały i czarny:
- **czerwony** - gdy posiada rolę **[R] Patrona Orędownika**,
- **pomarańczowy** - gdy posiada role **[R] Patrona Orędownika** i **[T] Patrona Opiekuna**,
- **żółty** - gdy posiada rolę **[T] Patrona Opiekuna**,
- **zielony** - gdy posiada role **[T] Patrona Opiekuna** i **[A] Patrona Obrońcy**,
- **niebieski** - gdy posiada rolę **[A] Patrona Obrońcy**,
- **indygo** - gdy posiada role **[A] Patrona Obrońcy**, **[R] Patrona Orędownika** i **[T] Patrona Opiekuna**,
- **fioletowy** - gdy posiada role **[A] Patrona Obrońcy** i **[R] Patrona Orędownika**,
- **biały** - patrz niżej,
- **czarny** - patrz niżej.

**Rodzaj kamienia szlachetnego** jest zależny od uzyskanego poziomu:
- poziom I - **kwarc**,
- poziom II - **topaz**,
- poziom III - **korund**,
- poziom IV - **diament**, który jest zawsze w kolorze **białym**, oznaczającym posiadane wszystkie role.

**Poziom zerowy** może mieć miejsce wtedy, gdy w pierwszej kolejności wykonamy dla Świętego lub Błogosławionego jakąkolwiek **Misję Specjalną** lub zostanie on naszym **Patronem Specjalnym** (patrz niżej). W takim przypadku status określamy jako: **czarny węgiel**!

## Punkty postępu ##
Sposób obliczania **punktów postępu** (dla danego Patrona) jest następujący:
- za każde wykonane wyzwanie naliczany jest **1 punkt postępu**, ale ...
- ... można uzyskać **maksymalnie 7 punktów postępu** za wszystkie wyzwania jednego typu!

Przykładowo, wykonując: **1** wyzwanie typu X1, **10** wyzwań typu X2 i **4** wyzwania typu X3, da nam: **1 + 7 + 4 = 12 puntów postępu**.

**Pusty postępu** pokazują jak często wykonywaliśmy różnorodne wyzwania dla danego Patrona i mogą posłużyć do zbudowania **rankingu Patronów** (patrz niżej w sekcji _**„Moje Osiągnięcia”**_).

## Rangi Patronów ##
**Rangi Patronów** pojawią się wkrótce wraz z kartami kolekcjonerskimi, o czym napiszemy niedługo.

Wystarczy pamiętać, że **każde 20 punktów postępu to kolejna ranga Patrona**, a dla każdej rangi Patron będzie posiadał osobną kartę kolekcjonerską!

## Moje Osiągnięcia ##
Każdy Uczestnik może w dowolnym momencie sprawdzać **swoje osiągnięcia**: <a target="_blank" href="/my-achievements">tutaj</a> (link otworzy się w nowej zakładce przeglądarki). **Moje Osiągnięcia** udostępniają różne statystyki i zestawienia dotyczące wyzwań i Patronów (także Osób Boskich!).

**UWAGA**! Każdorazowo, na początku korzystania z tego narzędzia, konieczne będzie wczytanie swojego pliku z zapisanymi wyzwaniami!

Należy pamiętać także, że **obliczanie większości zestawień zatrzymuje się na najstarszym wyzwaniu, w którym mamy do wykonania jakiekolwiek obowiązkowe kroki, ignorując wszystkie kolejne**! Jeśli wystąpi taka sytuacja, otrzymamy odpowiedni komunikat.

## Patroni Specjalni ##
Oprócz wspomnianych na początku **6 ról Patrona**, inicjatywa _**„Moi Patroni”**_ umożliwia niezależnie także nadawanie Patronom **ról specjalnych**:
- **[YN] Patron Imienia**,
- **[YF] Ulubiony Patron** (już wkrótce).

## Litery: „MY PATRON” ##
W inicjatywie **_„Moi Patroni”_** każde wyzwanie posiada swoje oznaczenie literowe:
- zapraszając Patrona, by **pełnił 6 ról w Twoim życiu**, będziesz mógł z tych liter ułożyć słowo: **_„PATRON”_**:
    - **[P]** Patron Przewodnik,
    - **[A]** Patron Obrońca,
    - **[T]** Patron Opiekun,
    - **[R]** Patron Orędownik,
    - **[O]** Patron Wspomożyciel,
    - **[N]** Patron Mentor,
- dodatkowo powierzanie Patronowi **Misji Specjalnych** i uznając go za swojego **Patrona Specjalnego**, dołożysz do powyższych liter poprzedzające je słowo: **_„MY”_** (oznaczające po angielsku: _„mój”_):
    - **[M**...**]** Misje Specjalne,
    - **[Y**...**]** Patroni Specjalni.

Te literki będą alternatywnym sposobem oznaczania **statusu Patrona** m.in. na kartach kolekcjonerskich.

## Przypisywanie wyzwań ##
To, jakie rodzaje informacji o osobach **można przypisywać do wyzwań**, jest zależne od **typu wyzwania** i mamy tu następujące możliwości:
- **osoba _„Ja”_** - dla wyzwań ogólnych, niedotyczących żadnego Patrona przypisujemy **siebie**,
- **inna osoba** - jeśli wyzwanie dotyczy konkretnego Patrona (np. **_„Maria z Nazaretu”_**), jednej z Trzech **Osób Boskich** albo całej **Trójcy Przenajświętszej**,
- **uszczegółowienie osoby** - jeśli wyzwanie dotyczy przypisanego do osoby **dodatku**, którym mogą być:
  - **atrybut Patrona** (wkrótce) - np. **_„topór”_** dla Macieja Apostoła,
  - **święto Patrona** - np. **_„Wniebowzięcie Najświętszej Maryi Panny”_** dla Maryi z Nazaretu,
  - **imię Patrona** (wkrótce) - np. **_„Rajmund”_** dla Maksymiliana Marii Kolbe,
  - **kategoria Patrona** (wkrótce) - np. **_„papież”_** dla Jana Pawła II,
  - **towarzysz Patrona** (wkrótce) - np. **_„Chryzant z Rzymu”_** dla Darii z Rzymu,
  - **Święty szczególnej czci Patrona** (wkrótce) - np. **_„Filomena z Rzymu”_** dla Jana Marii Vianneya,
  - **zakon Patrona** (wkrótce) - np. **_„Towarzystwo Jezusowe (Jezuici)”_** dla Stanisława Kostki.

## Warto zapamiętać! ##
**Obowiązujące Uczestników** przedstawione w **inicjatywie _„Moi Patroni”_** sposoby wykonywania różnych **wyzwań**, w szczególności **zapraszanie Patronów**, to **nasze autorskie propozycje**, adaptujące wiele pożytecznych i pobożnych praktyk, mających dodatkowo zachęcić do poznawania Boga i Patronów oraz głębszej relacji z Nimi.

Należy pamiętać jednak, że **Bóg w swojej wielkiej mądrości działa, jak chce** i może przydzielać nam Patronów dowolnych rodzajów według swojego uznania, choćby w odpowiedzi na nasze zwyczajne westchnienie czy prośbę o pomoc.

## Co dalej? ##
&gt;&gt;&gt; [Karty kolekcjonerskie](/guide/collectible-cards) - już wkrótce zbuduj talię kart ze swoimi Patronami!
