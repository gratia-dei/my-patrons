**Wpisz aktualną lub historyczną datę** (jeśli pamiętasz) udziału w **Nabożeństwie V Pierwszych Sobót Miesiąca** w powyższym polu **„Data wyzwania”**.

Jedno wyzwanie dotyczy **pojedynczego udziału** i docelowo powinno być wpisane 5 razy w kolejności chronologicznej, by wypełnić cały **„cykl pobożności”**<sup>1</sup>!

---
Nabożeństwo V pierwszych sobót miesiąca związane jest z kultem **Niepokalanego Serca Maryi** i zostało objawione siostrze Łucji dos Santos, 10 grudnia 1925 roku przez Maryję z Dzieciątkiem Jezus.

Dzieciątko powiedziało:
> Miej współczucie z Sercem Twej Najświętszej Matki, otoczonym cierniami, którymi niewdzięczni ludzie je wciąż na nowo ranią, a nie ma nikogo, kto by przez akt wynagrodzenia te ciernie powyciągał.

Maryja powiedziała:
> Córko moja, spójrz, Serce moje otoczone cierniami, którymi niewdzięczni ludzie przez bluźnierstwa i niewierności stale ranią. Przynajmniej ty staraj się nieść mi radość i oznajmij w moim imieniu, że przybędę w godzinie śmierci z łaskami potrzebnymi do zbawienia do tych wszystkich, którzy przez pięć miesięcy w pierwsze soboty odprawią spowiedź, przyjmą Komunię świętą, odmówią jeden Różaniec i przez piętnaście minut rozmyślania nad piętnastu tajemnicami różańcowymi towarzyszyć mi będą w intencji zadośćuczynienia.

W każdą z pięciu pierwszych sobót wynagradza się Niepokalanemu Sercu Maryi jedną z pięciu poniższych zniewag:
- **1.** Obelgi przeciw Niepokalanemu Poczęciu.
- **2.** Przeciw Jej Dziewictwu.
- **3.** Przeciw Jej Bożemu Macierzyństwu.
- **4.** Obelgi, przez które usiłuje się wpoić w serca dzieci obojętność, wzgardę, a nawet nienawiść wobec nieskalanej Matki.
- **5.** Bluźnierstwa, które znieważają Maryję w Jej świętych wizerunkach.

Obietnice Matki Najświętszej:
> Duszom, które w ten sposób starają się mi wynagradzać obiecuję towarzyszyć w godzinie śmierci z wszystkimi łaskami potrzebnymi do zbawienia.

---
**W ramach wyzwania** warto podejść do tego Nabożeństwa nieco ambitniej, dlatego w **pierwsze soboty miesiąca** postaraj się wykonać poniższe (także te dodatkowe) kroki:
- **w pierwszą sobotę miesiąca lub wcześniej** wybierz za które zniewagi będziesz wynagradzać **Niepokalanemu Sercu Maryi** - patrz lista powyżej,
- **w pierwszą sobotę miesiąca lub wcześniej** przystąp do **Sakramentu Spowiedzi św. z intencją wynagradzającą** Niepokalanemu Sercu Maryi - tu od samej Spowiedzi ważniejsze jest, by przyjmując Komunię w sobotę być w stanie **Łaski Uświęcającej**!
- **w pierwszą sobotę miesiąca** przyjmij **Komunię Świętą** z intencją wynagradzającą Niepokalanemu Sercu Maryi,
- **w pierwszą sobotę miesiąca** odmów jedną część (5 tajemnic) **różańca** wynagradzającego, po każdym dziesiątku odmawiając modlitwę:

> O mój Jezu,  
> przebacz nam nasze grzechy,  
> zachowaj nas od ognia piekielnego,  
> zaprowadź wszystkie dusze do nieba  
> i dopomóż szczególnie tym,  
> którzy najbardziej potrzebują Twojego miłosierdzia.
- **w pierwszą sobotę miesiąca** medytuj przez co najmniej **piętnaście minut** nad tajemnicami różańcowymi - wszystkimi, jedną lub kilkoma.

Dodatkowo (nie jest to konieczny warunek, ale naprawdę warto go wypełniać):
- **w pierwszą sobotę miesiąca** weź udział we **Mszy św.**

**UWAGA**! Więcej szczegółowych informacji o **Nabożeństwie V Pierwszych Sobót Miesiąca** znajdziesz na stronie <a target="_blank" href="https://smbf.pl/fatima/nabozenstwa-pierwszych-pieciu-sobot-miesiaca">Narodowego Sanktuarium Matki Bożej Fatimskiej</a>.

---
Przypisy:

- <sup>1</sup> W ramach inicjatywy _„Moi Patroni”_ dostępne są wyzwania takie jak to, które nazwaliśmy **„cyklami pobożności”**. Bazują one na uznanych w Kościele **nabożeństwach lub innych aktach pobożności**, w których uczestniczy się **w wielu etapach** i najczęściej nie ma konieczności udziału we wszystkich, by Bóg wypełnił swoją obietnicę i obdarzył nas swoją łaską. Choć gorąco polecamy każdy, choćby pojedynczy udział w takich formach pobożności, chcemy **dać Ci jednak szansę ambitnego uczestnictwa w ich pełnym wymiarze** i tylko **po przejściu wszystkich etapów** umożliwić Ci potem powierzanie **kolejnym Patronom** swojej **Misji Pobożności** za każdy kolejny udział w tym wyzwaniu!
