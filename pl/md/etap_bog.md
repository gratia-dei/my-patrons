# <span class="stage-header">Etap 1</span>: Bóg
[Powrót do **<span class="stage-header">Start</span>: „Moi Patroni”**](start_moi_patroni.md).

---
Na początku swojej drogi z „_Moimi Patronami_” skieruj całą swoją uwagę na **Boga**, dzięki któremu tu **jesteś** i ta droga jest w ogóle **możliwa**!

**Etap 1** składa się z **sześciu** poniższych kroków:
## <span class="step-number">1.</span> Wybierz dzień zawierzenia Bogu swojego udziału
Wybierz <span class="selected-day-info">dzień</span>, w którym dokonasz swojego **zawierzenia i modlitwy „_Credo_”**. Najlepszy będzie **dzień dzisiejszy**!
<br />
<br />
<br />

---
### Kroki 2 i 3 koniecznie wykonaj w wybranym dniu!
---

## <span class="step-number">2.</span> W wybranym dniu zawierz Bogu swój udział w inicjatywie
W <span class="selected-day-info">wybranym dniu</span> **znajdź miejsce**, w którym się skupisz i **w myślach lub na głos**, bez pośpiechu spróbuj własnymi słowami wykonać poniższe czynności:
- **zawierz Bogu** cały Twój udział w inicjatywie _„Moich Patronów”_,
- **poproś Go**, aby dał Ci siły, radość, umiejętności i zapał do wykonywania wszystkich wyzwań,
- **ofiaruj Mu** swoje serce, aby mógł je przemieniać i działać w Twojej duszy, a także w innych uczestnikach dzięki Twojej osobie,
- **wyznaj Mu** Twoją wiarę, ufność i miłość do Niego!

Możesz to zrobić po swojemu. Ważne by się na chwilę zatrzymać, spokojnie porozmawiać z Bogiem i by było od serca!

## <span class="step-number">3.</span> W wybranym dniu pomódl się do Boga
W <span class="selected-day-info">wybranym dniu</span>, odmów _„Credo”_, czyli:
> Wierzę w jednego Boga, Ojca Wszechmogącego, Stworzyciela nieba i ziemi, wszystkich rzeczy widzialnych i niewidzialnych.  
> I w jednego Pana Jezusa Chrystusa, Syna Bożego Jednorodzonego, który z Ojca jest zrodzony przed wszystkimi wiekami. Bóg z Boga, Światłość ze Światłości, Bóg prawdziwy z Boga prawdziwego. Zrodzony, a nie stworzony, współistotny Ojcu, a przez Niego wszystko się stało. On to dla nas ludzi i dla naszego zbawienia zstąpił z nieba. I za sprawą Ducha Świętego przyjął ciało z Maryi Dziewicy i stał się człowiekiem. Ukrzyżowany również za nas pod Poncjuszem Piłatem został umęczony i pogrzebany. I zmartwychwstał trzeciego dnia, jak oznajmia Pismo. I wstąpił do nieba; siedzi po prawicy Ojca. I powtórnie przyjdzie w chwale sądzić żywych i umarłych, a królestwu Jego nie będzie końca.  
> Wierzę w Ducha Świętego, Pana i Ożywiciela, który od Ojca i Syna pochodzi. Który z Ojcem i Synem wspólnie odbiera uwielbienie i chwałę; który mówił przez Proroków. Wierzę w jeden, święty, powszechny i apostolski Kościół. Wyznaję jeden chrzest na odpuszczenie grzechów. I oczekuję wskrzeszenia umarłych i życia wiecznego w przyszłym świecie.  
> Amen

**UWAGA!** Dla małych dzieci można zamiennie odmówić nieco krótszy tzw. _„Skład Apostolski”_, czyli:
> Wierzę w Boga, Ojca wszechmogącego, Stworzyciela nieba i ziemi.  
> I w Jezusa Chrystusa, Syna Jego Jedynego, Pana naszego, który się począł z Ducha Świętego, narodził się z Maryi Panny, umęczon pod Ponckim Piłatem, ukrzyżowan, umarł i pogrzebion, zstąpił do piekieł, trzeciego dnia zmartwychwstał, wstąpił na niebiosa, siedzi po prawicy Boga, Ojca wszechmogącego, stamtąd przyjdzie sądzić żywych i umarłych.  
> Wierzę w Ducha Świętego, święty Kościół powszechny, świętych obcowanie, grzechów odpuszczenie, ciała zmartwychwstanie, żywot wieczny.  
> Amen.

<br />
<br />
<br />

---
### Pozostałe kroki można wykonać później, ale naprawdę nie warto zwlekać!
---

## <span class="step-number">4.</span> Poznaj Boga
**Przeczytaj jakąkolwiek notkę**:
- o Trójcy Przenajświętszej,
- i dodatkowo o każdej z **trzech Osób Boskich** osobno:
  - o Bogu Ojcu,
  - o Jezusie Chrystusie,
  - o Duchu Świętym.
## <span class="step-number">5.</span> Zacznij notować podstawowe informacje
Teraz potrzebne Ci będzie miejsce do zanotowanie podstawowych informacji o powyższym **zawierzeniu i o sobie samym**, co się powinno przydać w kolejnych etapach. Możesz skorzystać z naszego szablonu ([**pobierz**](pl/pdf/lista_v1_bog_i_ja.pdf)), drukując i go wypełniając albo przygotować podobny samodzielnie np. na pustej kartce. To będzie pierwsza strona Twoich notatek!

Wypełnij sekcję zatytułowaną: „**I. BÓG**” następująco:
- jako „**WŁAŚCICIEL**” wpisz swoje imię i nazwisko,
- jako „**DATA ZAWIERZENIA I CREDO**” wpisz <span class="selected-day-info">wybraną datę</span> tego wydarzenia, np. „**PT 2023-08-25**” (patrz krok 1),
- pola „**WIEDZA O OSOBACH BOSKICH**” oznaczaj znakiem „**✓**” po zapoznaniu się z Trójcą Przenajświętszą i każdą Osobą Boską z osobna (patrz krok 4),
- **jeśli chcesz**, w sekcji „**NOTATKI**”, możesz zapisać także dowolne informacje, np. o godzinie i miejscu dotyczącym **zawierzenia**.

Pozostałe sekcje formularza **pozostaw na razie puste!**
## <span class="step-number">6.</span> Poinformuj swoich „Apostołów”
**Pamiętaj o wszystkich osobach** (jeśli takowe są)**, które bezpośrednio przyczyniły się do Twojego uczestnictwa** w inicjatywie „_Moich Patronów_”, czego potwierdzeniem jest powyższe **zawierzenie Bogu swojego udziału**, którego dokonałeś!

**Poinformuj te osoby o Twoim uczestnictwie**, jeśli o tym jeszcze nie wiedzą. Na pewno bardzo ucieszy ich ta wiadomość!

Powiedz im także **kto jest Twoim głównym Patronem z Chrztu** lub **kiedy obchodzisz imieniny**. Może im to umożliwić **powierzenie Twojemu Patronowi** swojej dalszej **„Misji Apostoła”**, względem Ciebie i innych!

W razie **pytań i wątpliwości na dalszej drodze**, nie bój się w pierwszej kolejności pytać **swoich „Apostołów”**!

---
# Udało się! Powierzyłeś **Bogu** siebie i swój udział!
### Twoja przygoda właśnie się rozpoczęła!
---

## Kolejny krok
Zobacz [co możesz zrobić dalej?](co_mozesz_zrobic_dalej.md)

[Powrót do głównego menu](index.md)
