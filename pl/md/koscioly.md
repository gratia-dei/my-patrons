# <span class="status status-list"><span class="status status-list">D</span> Kościoły</span>
---
## Cel
W <span class="selected-day-info">wybranym dniu</span> nawiedzić **świątynię Kościoła Rzymskokatolickiego**, czyli kościół, kaplicę (w sensie odrębnego budynku sakralnego), sanktuarium, bazylikę, itp., która jest pod wezwaniem zaproszonego **Patrona Obrońcy** lub odkrytego **święta**.
## Wybór
Wybierz:
- **patrona**, który **jest już Twoim Patronem Obrońcą** albo **odkryte** już przez Ciebie **święto**, czyli mają status w kolorze: <span class="status status-green">zielonym</span>, <span class="status status-blue">niebieskim</span>, <span class="status status-violet">fioletowym</span>, <span class="status status-indigo">indygo</span> albo <span class="status status-white">białym</span>,
- **świątynię** dedykowaną **wybranemu patronowi** lub **świętu**.
## Zadanie główne
W <span class="selected-day-info">wybranym dniu</span> osobiście nawiedź **świątynię**. Wejdź do niej, by bezpośrednio **ujrzeć ołtarz główny**, choćby zza krat lub szyby. Jeśli jest zamknięta, upewnij się czy nie ma innego otwartego wejścia. Jeśli nie ma, obejrzyj ją z zewnątrz na tyle na ile się da. Liczy się nawet oglądanie zza ogrodzenia, jeśli wszystkie furtki i bramy na teren przykościelny są pozamykane.

Jeśli chcesz wiedzieć więcej, zobacz [WIĘCEJ INFORMACJI](#koscioly-wiecej-informacji).
## Modlitwa
Pomódl się w dowolny sposób. Może to być np. _„Ojcze Nasz”_, _„Zdrowaś Maryjo”_ i _„Wierzę w Boga”_.
## Zadanie dodatkowe
**Przeczytaj** jakąkolwiek **notkę** lub **informacje** o wybranej świątyni, opisujące jej historię, ciekawostki oraz zawarte w niej ołtarze, relikwie i inne cenne przedmioty.
## Notatki
Zanotuj sobie:
- kolejny **numer** nawiedzonej świątyni, np. D1, D2, D3, ...,
- **datę** nawiedzenia świątyni (najlepiej z dniem tygodnia),
- **numer** miejsca - jako odnośnik do listy [<span class="status status-list"><span class="status status-list">C</span> Miejsca</span>](miejsca.md), np. **C27** (dla czytelności listy można także wpisać jego **nazwę**),
- **numer**:
    - patrona tytularnego świątyni - jako odnośnik do listy [<span class="status status-list"><span class="status status-blue">T</span> Patroni Obrońcy</span>](patroni_obroncy.md), np. **A16** (dla czytelności listy można także wpisać jego **nazwę**),
    - święta tytularnego ≥świątyni - jako odnośnik do listy [<span class="status status-list"><span class="status status-white">T</span> Święta</span>](swieta.md), np. **B7** (dla czytelności listy można także wpisać jego **nazwę**),
- chcesz notować więcej? Patrz [WIĘCEJ NOTATEK](#koscioly-wiecej-notatek).

Możesz skorzystać z naszych gotowych formularzy: pokaż [pełny](../../pl/pdf/lista_v1_d_koscioly.pdf).
<br />
<br />
<br />

---
# Udało się! Nawiedziłeś świątynię dedykowaną patronowi!
### Odkrywaj nowe, wspaniałe miejsca!
---

## <span id="koscioly-wiecej-informacji">Więcej informacji</span>
- Jeśli kościół jest pod wezwaniem wielu patronów lub świąt (np. Bazylika kolegiacka _„Matki Bożej Nieustającej Pomocy, św. Marii Magdaleny i św. Stanisława Biskupa”_ w Poznaniu), wystarczy że posiadasz choćby jedno z nich (patrona lub święto). Każde **zadanie** jest przypisane do **świątyni powiązanej z jednym patronem lub świętem** oddzielnie.
- **Po zdobyciu kolejnego patrona lub święta danego kościoła, możesz nawiedzić go ponownie**, aby sprostać nowemu wyzwaniu, powiązanemu z tym nowym patronem lub świętem. Zatem kościół z przykładu (patrz poprzedni punkt) możesz nawiedzić początkowo dla samego św. Stanisława Biskupa (jeśli był uprzednio zaproszony przez Ciebie), by przy kolejnej wizycie spełnić np. dwa wyzwania jednocześnie: dla Matki Bożej Nieustającej Pomocy i św. Marii Magdaleny, po ich uprzednim odkryciu i zaproszeniu.
- Zbiorowe wezwania kościoła traktujemy osobno (jeśli wszyscy patroni są znani z imienia) i nawiedzamy go w powiązaniu z zaproszonymi już przez nas **Patronami Obrońcami** lub **odkrytymi świętami**, np.:
  - kościoł pw. _„Błogosławionej Poznańskiej Piątki”_ traktujemy tak, jakby był pw. _„Błogosławionych: Czesława Jóźwiaka, Edwarda Kaźmierskiego, Franciszka Kęsego, Edwarda Klinika i Jarogniewa Wojciechowskiego”_,
  - kościół pw. _„Świętej Rodziny”_, traktujemy tak, jakby był pw. _„Świętej Rodziny, Jezusa Chrystusa, Najświętszej Maryi Panny i św. Józefa”_ i wykonane zadanie można przypisać równocześnie do wspomnianego święta, a także patronów - Maryi i Józefa oraz Jezusa, który jako Bóg jest z nami w pełni (bardziej od **Białych Patronów**) od samego początku udziału w _„Moich Patronach”_.
- **Jednego dnia można odwiedzić dowolną liczbę kościołów** i dla każdego z nich sprostać nieposiadanym jeszcze wyzwaniom.
- Można sobie zanotować czy udało nam się **bezpośrednio ujrzeć ołtarz główny** nawiedzanego kościoła. To na wypadek, gdyby za pierwszym razem nam się to nie udało, a przy następnej okazji chcielibyśmy go jednak zobaczyć. To oczywiście nie wpłynie już na fakt sprostania temu wyzwaniu za pierwszym razem.
- Osoby lubiące robić zdjęcia mogą pomyśleć o prowadzeniu swojej galerii odwiedzonych świątyń.
## <span id="koscioly-wiecej-notatek">Więcej notatek</span>
Jeśli chcesz, możesz zanotowac także:
- **Miejscowość i nazwę świątyni** z podkreśloną nazwą powiązanego patrona lub święta.
- Zaznaczenie czy **udało się ujrzeć ołtarz główny** świątyni - postaw dowolny znaczek (np. „✅”).
- Zaznaczenie czy **odmówiono modlitwę** do wybranego patrona tytularnego - postaw dowolny znaczek (np. „✅”).
- Zaznaczenie czy **przeczytano notatkę** o świątyni - postaw dowolny znaczek (np. „✅”).
- **Dowolny komentarz** w formie tekstu lub odnośnika do listy [<span class="status status-list"><span class="status status-list">＊</span> Przypisy</span>](przypisy.md), np. **＊19**.

---
[Powrót do Patronów Obrońców](patroni_obroncy.md)  
[Powrót do głównego menu](index.md)
