# <span class="status status-list"><span class="status status-god">I</span> Bóg</span>
---
## Cel
**Powierzyć Bogu** cały Twój **udział w inicjatywie _„Moich Patronów”_**, który właśnie się rozpoczyna.
## Wybór
Wybierz <span class="selected-day-info">dzień</span>, w którym chcesz wykonać to Boże wyzwanie.
## Limit
Wykonujemy to **tylko jeden raz**! Na samym początku.
## Zadanie główne
W <span class="selected-day-info">wybranym dniu</span> **znajdź miejsce**, w którym się skupisz i **w myślach lub na głos**, bez pośpiechu spróbuj własnymi słowami wykonać poniższe kroki:
- **zawierz Bogu** cały Twój udział w inicjatywie _„Moich Patronów”_,
- **poproś Go**, aby dał Ci siły, radość, umiejętności i zapał do wykonywania wszystkich wyzwań,
- **ofiaruj Mu** swoje serce, aby mógł je przemieniać i działać w Twojej duszy, a także w innych uczestnikach dzięki Twojej osobie,
- **wyznaj Mu** Twoją wiarę, ufność i miłość do Niego!

Możesz to zrobić po swojemu. Ważne by się na chwilę zatrzymać, spokojnie porozmawiać z Bogiem i by było od serca!

## Modlitwa
W <span class="selected-day-info">wybranym dniu</span>, odmów _„Credo”_, czyli:
> Wierzę w jednego Boga, Ojca Wszechmogącego, Stworzyciela nieba i ziemi, wszystkich rzeczy widzialnych i niewidzialnych.  
> I w jednego Pana Jezusa Chrystusa, Syna Bożego Jednorodzonego, który z Ojca jest zrodzony przed wszystkimi wiekami. Bóg z Boga, Światłość ze Światłości, Bóg prawdziwy z Boga prawdziwego. Zrodzony, a nie stworzony, współistotny Ojcu, a przez Niego wszystko się stało. On to dla nas ludzi i dla naszego zbawienia zstąpił z nieba. I za sprawą Ducha Świętego przyjął ciało z Maryi Dziewicy i stał się człowiekiem. Ukrzyżowany również za nas pod Poncjuszem Piłatem został umęczony i pogrzebany. I zmartwychwstał trzeciego dnia, jak oznajmia Pismo. I wstąpił do nieba; siedzi po prawicy Ojca. I powtórnie przyjdzie w chwale sądzić żywych i umarłych, a królestwu Jego nie będzie końca.  
> Wierzę w Ducha Świętego, Pana i Ożywiciela, który od Ojca i Syna pochodzi. Który z Ojcem i Synem wspólnie odbiera uwielbienie i chwałę; który mówił przez Proroków. Wierzę w jeden, święty, powszechny i apostolski Kościół. Wyznaję jeden chrzest na odpuszczenie grzechów. I oczekuję wskrzeszenia umarłych i życia wiecznego w przyszłym świecie.  
> Amen

**UWAGA!** Dla małych dzieci można zamiennie odmówić nieco krótszy tzw. _„Skład Apostolski”_, czyli:
> Wierzę w Boga, Ojca wszechmogącego, Stworzyciela nieba i ziemi.  
> I w Jezusa Chrystusa, Syna Jego Jedynego, Pana naszego, który się począł z Ducha Świętego, narodził się z Maryi Panny, umęczon pod Ponckim Piłatem, ukrzyżowan, umarł i pogrzebion, zstąpił do piekieł, trzeciego dnia zmartwychwstał, wstąpił na niebiosa, siedzi po prawicy Boga, Ojca wszechmogącego, stamtąd przyjdzie sądzić żywych i umarłych.  
> Wierzę w Ducha Świętego, święty Kościół powszechny, świętych obcowanie, grzechów odpuszczenie, ciała zmartwychwstanie, żywot wieczny.  
> Amen.
## Zadanie dodatkowe
**Przeczytaj jakąkolwiek notkę** lub **obejrzyj film**:
- o Trójcy Przenajświętszej,
- i dodatkowo o każdej z **trzech Osób Boskich**:
  - o Bogu Ojcu,
  - o Jezusie Chrystusie,
  - o Duchu Świętym.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< I. BÓG / DATA ZAWIERZENIA I CREDO  
> \>\> I / WT 2023-08-01
### Wersja pełna:
> \<\< I. BÓG / DATA ZAWIERZENIA I CREDO / CZY PRZECZYTANO O TRÓJCY PRZENAJŚWIĘTSZEJ / CZY PRZECZYTANO O BOGU OJCU / CZY PRZECZYTANO O SYNU BOŻYM / CZY PRZECZYTANO O DUCHU ŚWIĘTYM / KOMENTARZ  
> \>\> I / WT 2023-08-01 / + / + / + / + / Około godziny 17:00; Poznań, Kościół św. Anny

Uwagi:
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki,
- dodatkowo możesz wypełnić także np. ten [formularz](../../pl/pdf/lista_v1_i_bog_j_narodziny_i_sakramenty_ya_patroni_moich_imion.pdf), co może się przydać później.

## Karty
Po wykonaniu tego zadania, możesz wydrukować lub narysować samodzielnie cztery [karty bazowe](karty_kolekcjonerskie.md#karty-kolekcjonerskie-karty-bazowe): z **Trójcą Przenajświętszą** (zbiorczo) oraz z **Bogiem Ojcem**, **Jezusem Chrystusem** i **Duchem Świętym** (każdy na osobnej karcie).

Zrobisz to łatwo drukując [ten plik](/pl/pdf/karty_bazowe.pdf) lub za pomocą formularza na stronie [naszego projektu **_„Patrons Space”_**](https://pl.patrons.space/cards). Pamiętaj, by wielkość wydrukowanych kart była odpowiednia, należy **drukować pliki w domyślnej skali**!

**Tak zaczniesz budowanie swojej kolekcji kart** w albumie lub specjalnym pudełku i ułatwi Ci to późniejsze wyszukiwanie zaproszonych już patronów!
<br />
<br />
<br />

---
# Udało się! Powierzyłeś **Bogu** siebie i swój udział!
### Teraz możesz już odkrywać święta, zapraszać patronów i powierzać im swoje misje oraz zdobywać osiągnięcia!
---

## Dalsze wyzwania
Dowiedz się jak możesz:
- [zapraszać patronów](jak_zapraszac_patronow.md) i [powierzać im swoje szczególne misje](jak_powierzac_patronom_swoje_szczegolne_misje.md).
- [odkrywać święta](jak_odkrywac_swieta.md),
- [zdobywać osiągnięcia](jak_zdobywac_osiagniecia.md).

## <span id="bog-wiecej-informacji">Więcej informacji</span>
- W dniu wykonania tego zadania warto postarać się o wykreowanie pewnych wyjątkowych okoliczności (np. ładny ubiór, wyjście w ciekawe miejsce, odświętny posiłek), które będą sprzyjać świętowaniu tego wydarzenia.

---
[Powrót do strony jak zacząć](jak_zaczac.md#jak-zaczac-bog)  
[Powrót do głównego menu](index.md)
