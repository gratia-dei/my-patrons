# Jak wybrać patrona, tytuł patrona lub święto?
Wybór patronów i świąt dla danego dnia roku liturgicznego może być trudnym wyzwaniem. Wynika to z różnorodności obowiązujących kalendarzy liturgicznych, martyrologiów rzymskich i stale rosnącej listy nowo beatyfikowanych i kanonizowanych przez Stolicę Apostolską patronów.

Pracujemy nad rozwojem serwisu **„[Patrons Space](http://pl.patrons.space)”**, który ma ułatwić ten wybór i jest w tym zakresie **rekomendowanym przez nas** źródłem wiedzy. Ponieważ uzupełnianie i zapewnienie aktualności zawartych w nim informacji zajmie nam trochę czasu, konieczne może okazać się samodzielne wyszukanie możliwych do wyboru patronów i świąt.

---
Aby samodzielnie wybrać patrona lub święta dla danego dnia roku liturgicznego możemy skorzystać z poniższych źródeł:
- **uroczystości, święta i wspomnienia** (obowiązkowe lub dowolne), które są wpisane do jakiegokolwiek kalendarza liturgicznego (ogólnego, krajowego, diecezjalnego, zakonnego, itp.) i obchodzone w tym dniu w Kościele Katolickim oraz **zostały ogłoszone w czasie Mszy św.**, w której uczestniczymy,
- **Martyrologium Romanum z 2004 roku** (_„editio altera”_), wydane 29.06.2004r. w języku łacińskim przez Kongregację ds. Kultu Bożego i Dyscypliny Sakramentów (_łac. Congregatio de Cultu Divino et Disciplina Sacramentorum_) - to najnowsze oficjalne wydanie listy świętych i błogosławionych Kościoła,
- **lista kanonizowanych i beatyfikowanych Kościoła Katolickiego**, w dzień ich śmierci (nazywany też dniem narodzin dla nieba, z łac. _dies natalis_) lub inny dzień roku oficjalnie podany. Bierzemy pod uwagę także kanonizacje i beatyfikacje równoważne,
- **Martyrologium Romanum z 1956 roku** (_„editio quarta post typicam”_), wydane 19.07.1956r. w języku łacińskim przez Kongregację do spraw Świętych Obrzędów (_łac. Congregatio pro Sacri Ritibus_), wraz z uwzględnionymi zmianami ogłoszonymi w [Aktach Stolicy Apostolskiej](http://www.vatican.va/archive/aas/index_sp.htm) (_łac. Acta Apostolicae Sedis_) nr 52 z 1960 roku na stronach [722](http://www.vatican.va/archive/aas/documents/AAS-52-1960-ocr.pdf#page=722)-729, pt.: _„Variationes in Martyrologio Romano”_ - to ostatnie wydanie przed Soborem Watykańskim II używane w Mszy św. w nadzwyczajnej formie rytu rzymskiego, czyli tzw. _„trydenckiej”_,
- **możliwy jest także wybór dowolnego patrona lub święta poprzez udział w odpuście parafialnym, którego on dotyczy!** Tu należy zwrócić szczególną uwagę na oficjalny tytuł parafii lub kościoła filialnego, w którym odbywa się odpust. Więcej informacji znajdziesz na stronie o [odpustach parafialnych](odpusty_parafialne.md).

---
**Pamiętaj!** W jednym dniu, patrona (znanego z imienia) możemy wybrać tylko jednego, nawet jeśli jego obchody w tym dniu roku liturgicznego są zbiorowe z innymi patronami. Patronów nieznanych z imienia możemy wybrać zbiorczo tylko w ramach jednego wspomnienia. Tytuły patronów i święta możemy wybrać wszystkie przypadające w danym dniu.

### Kilka szczegółów by rozwiać wszelkie wątpliwości:
- aby możliwy był wybór patrona lub święta w danym dniu roku, wystarczy by znajdowali się oni choć w jednym z powyższych źródeł na ten dzień,
- możesz jako patrona wybrać Najświętszą Maryję Pannę, bazując na jej wspomnieniu (ogłoszonym na Mszy św.) w każdą zwykłą sobotę, w którą nie wypada żadne inne wspomnienie obowiązkowe,

---
### Przydatne linki:
- orientacyjny kalendarz liturgiczny dla Polski wraz z linkami do kalendarzy diecezjalnych ([GCatholic.org](http://www.gcatholic.org/calendar/2021/PL-pl.htm)),
- lista kanonizacji i beatyfikacji Kościoła Katolickiego ([GCatholic.org](http://www.gcatholic.org/saints/index.htm)).

[powrót](index.md)
