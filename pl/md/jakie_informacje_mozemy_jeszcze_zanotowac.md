# Jakie informacje możemy jeszcze zanotować?
Wszelkie informacje na temat naszych świąt, wyzwań i zaproszonych patronów możemy zapisywać w dowolny sposób. Dla patronów i świąt wystarczające może być notowanie kolejnego numeru, nazwy patrona lub święta oraz daty udziału we mszy świętej.

Jeśli jednak chcesz zapisywać więcej informacji, możesz zapoznać się z poniższą listą naszych propozycji:


- zapisując nowego patrona lub święto możemy wpisać dodatkowo:
    - godzinę rozpoczęcia mszy św., w której uczestniczyliśmy,
    - miejsce tejże mszy św. (w formie odnośnika do listy [miejsc](jak_zanotowac_miejsca.md), np. „C12”),
    - nazwisko kapłana lub kapłanów celebrujących tę mszę, w formie odnośnika do listy [kapłanów](kaplani.md), np. „M14”, „M6+4” (główny celebrans może być zapisywany jako pierwszy),
    - informację na podstawie jakiego źródła mogliśmy wybrać danego patrona lub święto. Jeśli użyliśmy Martyrologium Rzymskiego z 2004 roku (np. szósty wpis na ten dzień), możemy zapisać: „**MR:6**”, dla starego Martyrologium z 1956 odpowiednio wpiszemy: „**SMR:6**”. Bazując na wspomnieniu z kalendarza liturgicznego możemy wpisać: „**KL:O**” (kalendarz ogólny), „**KL:K**” (krajowy), „**KL:D**” (diecezjalny), „**KL:Z**” (zakonny), itd. Możemy oprzeć się także na dniu roku śmierci patrona (wpisując np. „**DŚ**” albo „**ZM**”), dniu jego beatyfikacji („**BEA**”), kanonizacji („**KAN**”) lub udziale w odpuście parafialnym dotyczącym tego patrona („**ODP**”),
    - rok (choćby przybliżony) śmierci patrona, aby łatwiej go zidentyfikować pośród innych o takim samym imieniu,
    - wszelkie informacje nietypowe możemy zapisywać w formie gwiazdek (\*, \*\*, ...) i dodawać pełne wyjaśnienie na marginesie, np.: msza pierwszokomunijna naszego rodzeństwa lub dziecka, nazwa ołtarza bocznego na którym sprawowana była msza, przyjęcie Komunii św. duchowo lub pod dwiema postaciami, itp.
- zapisując nowe święto, tytuł patrona czy jakiekolwiek wyzwanie na mszy św., na której zaprosiliśmy nowego patrona (o numerze np. 26), możemy podać po prostu odnośnik do tejże mszy wpisując: „MSZA → A26”,
- zapisując nabożeństwa (np. IX Pierwszych Piątków Miesiąca) można zapisywać miejsce spowiedzi (np. „C3”) i spowiednika (np. „M8”).

Wybór należy do Ciebie!

[Powrót](index.md)
