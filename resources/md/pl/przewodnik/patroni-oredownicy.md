**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszaru [Misje Posłańca](/guide/messenger-missions).

---
W tym obszarze Twoim zadaniem będzie **poszukiwanie Patronów w drugim człowieku**. Wszystko tutaj odbywać się będzie **z innymi lub dla innych**, nawet wszystko co będziesz otrzymywać będzie tylko i wyłącznie po to, byś był lepszym narzędziem w rękach Boga i niósł **z miłością** więcej dobra każdemu, kogo spotkasz lub wspomnisz. Na tej trudnej drodze za drogowskaz służyć Ci będą **uczynki miłosierdzia**!

## Cel ##
Zapraszając Patrona Orędownika, prosisz Go:
- **by orędował za wszystkimi ludźmi**, których wspominasz, spotykasz, kochasz, ale także za tych zapomnianych i potrzebujących choćby naszego westchnienia,
- **by orędował także za Tobą**, byś umiał się **modlić** za innych, **ofiarowywać** za nich swoje cierpienia i trudy, byś był **użytecznym narzędziem** w rękach Boga w Jego dziele zbawienia.

## Jak często? ##
Pamiętaj, że:
- można zaprosić tylko **jednego Patrona Orędownika** każdego dnia!
- z określonym Uczestnikiem możesz wspólnie zaprosić Patronów Orędowników **nie częściej niż raz w miesiącu kalendarzowym**!

## Jak zaprosić Patrona Opiekuna? ##
**Konkretnego Patrona możesz zaprosić do grona Twoich Orędowników tylko raz**! W tym celu kliknij w edytorze wyzwań przycisk **_„Dodaj nowe wyzwanie“_** i wybierz typ wyzwania: **_„Patron Orędownik [R]”_**.

**Konieczne wymagania** zaproszenia:
- Odbywa się ono **zawsze wspólnie z wybranym drugim Uczestnikiem** inicjatywy _„Moi Patroni”_, z którym **trzeba się spotkać**!
- Na tym spotkaniu zarówno Ty, jak i drugi Uczestnik **musicie zaprosić Patrona Orędownika**! Warto wcześniej **ustalić między sobą**, których Patronów każdy chce zaprosić.
- Drugi Uczestnik **może zaprosić** tylko Patrona, którego **Ty jesteś już Posłańcem**, tzn. wykonałeś dla Niego wcześniej wyzwanie **[MM] Misja Posłańca**.
- Analogicznie, Ty **możesz zaprosić** tylko Patrona, którego drugi Uczestnik jest już **Posłańcem**.
- Możecie z drugim Uczestnikiem **zaprosić tego samego Patrona Orędownika**.
- Określony **Patron Orędownik może być zaproszony** przez daną osobę **tylko raz**!

## Krok 1: Spotkaj się z drugim Uczestnikiem, by wspólnie zaprosić Patronów Orędowników ##
W dniu zaproszenia, **razem z drugim Uczestnikiem** wykonajcie poniższe kroki:
- **spotkajcie się** (nie online!) w jakimś sprzyjającym modlitwie miejscu,
- **potwierdźcie sobie**, których Patronów Orędowników Ty i drugi Uczestnik zamierzacie zaprosić (najlepiej to zrobić na podstawie Waszych list wykonanych **Misji Posłańca**),
- **uklęknijcie obok siebie** przed krzyżem, Najświętszym Sakramentem lub tabernakulum,
- **wykonajcie razem znak krzyża**.

Kontynuacja w kolejnym kroku.

## Krok 2: Pomódl się wspólnie z drugim Uczestnikiem do wybranych Patronów Orędowników ##
Razem z drugim Uczestnikiem **odmówcie** następującą modlitwę, zwracając się kolejno do wybranych przez Was Patronów:

Najpierw **pierwsza osoba mówi na głos sama** do wybranego przez siebie Patrona:
> Św./Bł. _**[wymień adresata modlitwy]**_,  
> zapraszam Ciebie/Was do grona moich Patronów Orędowników.  

Potem **druga osoba mówi na głos sama** do wybranego przez siebie Patrona:
> Św./Bł. _**[wymień adresata modlitwy]**_,  
> zapraszam Ciebie/Was do grona moich Patronów Orędowników.  

**Dalej mówimy już razem na głos:**
> Wspólnie Was prosimy o wstawianie się u Boga i modlitwę za nas,  
> pragnąc także ofiarowywać za Waszym pośrednictwem  
> naszą modlitwę i post, wszelki trud i cierpienie  
> w intencji żyjących ludzi i dusz czyśćcowych.  
> Amen.

Kontynuacja w kolejnym kroku.

## Krok 3: Odmów wstęp Różańca razem z drugim Uczestnikiem ##
Razem z drugim Uczestnikiem **odmówcie na głos wstęp Różańca** (w intencji współzapraszającego), czyli:
- _„Wierzę w Boga”_,
- _„Ojcze Nasz”_,
- 3 razy  _„Zdrowaś Maryjo”_ (o wiarę, nadzieję i miłość),
- _„Chwała Ojcu”_.

Na końcu:
- wspólnie wykonajcie znak krzyża,
- **możecie się rozejść** (dalsze kroki są do wykonania oddzielnie).

## Krok 4/5/6/7/8: Odmów samodzielnie pierwszą/drugą/trzecią/czwartą/piątą tajemnicę Różańca ##
**Wybierz tajemnice**, które będziesz rozważać podczas całego Różańca i **odmów** samodzielnie **każdą dziesiątkę** w intencji Uczestnika, z którym zaprosiliście wspólnie **Patrona Orędownika**.

Dziesiątkę odmawia się następująco:
- mówimy nazwę rozważanej tajemnicy
- modlitwa _„Ojcze nasz”_,
- 10 razy modlitwa _„Zdrowaś Maryjo”_,
- modlitwa _„Chwała Ojcu”_,
- warto także odmówić poniższą modlitwę _„O mój Jezu”_.

## Krok 9: Odmów samodzielnie zakończenie Różańca ##
**Odmów** samodzielnie **zakończenie Różańca** w intencji Uczestnika, z którym zaprosiliście wspólnie **Patrona Orędownika**.

Na zakończenie odmawia się modlitwę _„Pod Twoją obronę”_.

## Krok 10: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

## Gratulacje! ##
Wybrany Patron dołączył właśnie **do grona Twoich Orędowników**!

## Dalsze wyzwania ##
Dla wszystkich swoich zaproszonych **Patronów Orędowników** możesz wykonywać teraz następujące wyzwania:
- **[DN] Imię Patrona** - odkryj nowe imię, powiązane z Twoim Patronem Orędownikiem (patrz niżej),
<!--- **[R...] ...** - ...-->
- ... **i kolejne wyzwania**, które powstaną dla Patronów Orędowników (jeszcze pracujemy nad nieco odmienną mechaniką wyzwań).

## O imionach Patrona ##
Wspomniane wyzwanie **[DN] Imię Patrona** polega na odkryciu nowego imienia **Patrona Orędownika**, dla którego będziemy mogli wykonywać wiele dalszych wyzwań.

Wyzwanie to uruchomimy już wkrótce ...

## Więcej informacji ##
W edytorze wyzwań kliknij przycisk **_„Dodaj nowe wyzwanie“_** i wybierz typ wyzwania: **_„Patron Orędownik [R]”_** lub innego wyzwania z powyższej listy.

## Co dalej? ##
&gt;&gt;&gt; [Cykle Pobożności](/guide/cycles-of-piety) - wzrastaj dzięki nabożeństwom i innym aktom pobożności.
