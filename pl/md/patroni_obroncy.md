# <span class="status status-list"><span class="status status-blue">A</span> Patroni Obrońcy</span>
---
## Cel
W <span class="selected-day-info">wybranym dniu</span> **zaprosić patrona** do grona Twoich **obrońców**.
## Wymaganie
Wykonanie zadania [<span class="status status-list"><span class="status status-god">I</span> Bóg</span>](bog.md) musisz mieć już za sobą!
## Wybór
Wybierz patrona, który **nie jest jeszcze Twoim obrońcą**, czyli ma status w kolorze: <span class="status status-black">czarnym</span>, <span class="status status-red">czerwonym</span>, <span class="status status-orange">pomarańczowym</span> albo <span class="status status-yellow">żółtym</span>.

Wybrany **patron musi spełniać także co najmniej jedno** poniższe kryterium:
1. Na poniższej [stronie](https://pl.patrons.space/dates/list-of-patrons-and-feasts), **patron znajduje się na liście** dla <span class="selected-day-info"> wybranego dnia</span>:  
_**UWAGA!** Stale pracujemy, aby poniżej dostępni byli wszyscy patroni spełniający kolejne kryteria wyboru: pkt 2, 3, 4 i 5. [**Wesprzyj nas!**](https://pl.gratiadei.org/#wesprzyj-nas)_
<iframe id="my-patrons-for-today" src="https://pl.patrons.space/dates/list-of-patrons-and-feasts?content-only=1"></iframe>  
1. Patron jest wpisany dla <span class="selected-day-info">wybranego dnia</span> (także dla pasujących świąt ruchomych) w którymkolwiek zaakceptowanym przez Papieża, oficjalnym wydaniu **Martyrologium Rzymskiego** (począwszy od 1584 roku),
1. Patron **zmarł** w znanym i jednoznacznym <span class="selected-day-info">dniu</span> roku, nawet gdy sam rok śmierci jest niepewny,
1. Patron **zmarł o nieznanej godzinie w nocy** z poprzedzającego na <span class="selected-day-info">wybrany dzień</span>, którego pełna data jest znana,
1. W <span class="selected-day-info">wybranym dniu</span> tego roku odbędzie się **kanonizacja** lub **beatyfikacja** patrona,
1. Patron **został ogłoszony na Mszy św.**, w której uczestniczysz w <span class="selected-day-info">wybranym dniu</span>, na podstawie dowolnego obowiązującego w tym miejscu **kalendarza liturgicznego**,
1. W <span class="selected-day-info">wybranym dniu</span> bierzemy udział w **sumie odpustowej** parafii lub kościoła filialnego, która **dotyczy wybranego przez nas patrona** (tytularnego tego miejsca).


## Limit
Maksymalnie jeden nowy **Patron Obrońca** dziennie!
## Zadanie główne
W <span class="selected-day-info">wybranym dniu</span>:
- osobiście (nie online!) weź udział we Mszy św. w **dowolnej** parafii lub kościele,
- **przyjmij godnie** Komunię Świętą w dowolnej intencji - fizycznie lub duchowo.

**UWAGA!** Aby zaproszenie **patrona obrońcy** było możliwe:
- **w chwili przyjęcia Komunii św.** (nawet duchowo) musisz być w stanie **Łaski Uświęcającej**,
- od **ostatniej Twojej spowiedzi** może upłynąć **maksymalnie 40 dni**!

Jeśli chcesz wiedzieć więcej, zobacz [WIĘCEJ INFORMACJI](#patroni-obroncy-wiecej-informacji).
## Modlitwa
Odmów następującą modlitwę, zwracając się do wybranego patrona (np.: „Błogosławiony Carlo Acutisie”, „Święta Katarzyno”, „Nieznani Towarzysze św. Maurycego”):
> Św./Bł. _**[imię jednego patrona / nazwa zbiorcza wielu patronów]**_,  
> zapraszam Ciebie/Was do grona moich Patronów Obrońców,  
> proszę o obronę i umocnienie  
> w mojej walce ze złem, grzechem i słabościami,  
> które pragnę regularnie oddawać Jezusowi w Sakramencie Pojednania,  
> by żyć w Jego Łasce i zawsze godnie przystępować do Komunii z czystym sercem.  
> Amen.
## Zadanie dodatkowe
**Przeczytaj** dowolny fragment **Pisma Świętego**, wcześniej prosząc zapraszanego patrona o pomoc w jego wybraniu i zrozumieniu. Może to być kolejny lub losowy rozdział, akapit, inna logiczna całość, czy fragment z lekcjonarza związany z wybranym patronem.

**UWAGA!** Nie wystarczy samo słuchanie czytań na Mszy św.!

<button class="button btn" id="random-bible-chapter" onclick="setRandomBibleChapter('pl')">Losuj rozdział</button>
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< A. PATRONI OBROŃCY / DATA ZAPROSZENIA / ALIAS PATRONA  
> \>\> A1 / WT 2023-08-01 / Alfons LIG  
> \>\> A2 / CZ 2023-08-03 / Lidia TIA  
> \>\> A3 / ND 2023-08-06 / Hormizdas 1PP
### Wersja pełna:
> \<\< A. PATRONI OBROŃCY / DATA ZAPROSZENIA / ALIAS PATRONA / KRYTERIUM WYBORU PATRONA / CZY ODMÓWIONO MODLITWĘ DO PATRONA / ROZDZIAŁ PISMA ŚW. / KOMENTARZ  
> \>\> A1 / WT 2023-08-01 / Alfons LIG / MR2004:1 / + / Ps 123 / Msza o 17:00; Gdańsk, św. Ojca Pio; ks. Jerzy Lewandowski  
> \>\> A2 / CZ 2023-08-03 / Lidia TIA / MR1956:2 / + / Hbr 2 / Msza o 17:00; Gdańsk, św. Ojca Pio; ks. Jerzy Lewandowski + ks. Władysław Kos (homilia)  
> \>\> A3 / ND 2023-08-06 / Hormizdas 1PP / MR2004:4 / + / Rdz 42 / Msza o 10:30; Gdańsk, Ignacego Loyoli; ks. Mieczysław Kotowski; Po Mszy Litania na Przemienienie Pańskie

Uwagi:
- przez „**ALIAS PATRONA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyliterowego kodu** rozpoznawczego, np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- jako „**KRYTERIUM WYBORU PATRONA**” możemy podać np.: „**MR**” - istnieje wpis tego patrona w którymś oficjalnym wydaniu Martyrologium Rzymskiego dla dnia dzisiejszego, „**MR1948:3**” - w Martyrologium z 1948 roku wybrany patron jest opisany w trzecim elogium dla dnia dzisiejszego (jeśli elogium dotyczy wielu patronów, a ten nasz jest podany np. jako siódmy, możemy podać „MR1948:3.7”), „**MR2004:R10**” - w Martyrologium z 2004 wybrany patron jest opisany w dziesiątym elogium świąt ruchomych, które dzisiaj przypada, „**DSM**” - dzisiaj jest rocznica śmierci danego patrona, „**BEA**” - dokładnie dzisiaj odbyła się beatyfikacja wybranego patrona, „**KAN**” - dokładnie dzisiaj odbyła się kanonizacja wybranego patrona, „**KAL**” - patron był dzisiaj jawnie wspomniany na Mszy, w której uczestniczyliśmy na podstawie dowolnego obowiązującego kalendarza liturgicznego, „**ODP**” - dzisiaj była suma odpustu parafialnego dotycząca wybranego patrona, „**INN**” - dzisiaj przypada inny dzień wspomnienia, podany na stronie [naszego projektu „Patrons Space”](https://pl.patrons.space).
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.

## Status
| Poprzedni status zaproszonego patrona | zmienił się na | nowy status |
|---:|:---:|:---|
|<span class="status status-black">czarny</span>|→|<span class="status status-blue">niebieski</span>|
|<span class="status status-red">czerwony</span>|→|<span class="status status-violet">fioletowy</span>|
|<span class="status status-orange">pomarańczowy</span>|→|<span class="status status-indigo">indygo</span>|
|<span class="status status-yellow">zółty</span>|→|<span class="status status-green">zielony</span>|
## Karty
Jeśli jeszcze nie masz [karty bazowej](karty_kolekcjonerskie.md#karty-kolekcjonerskie-karty-bazowe) z tym patronem, **stwórz ją odręcznie** na kartce wielkości karty lub **wydrukuj gotowy szablon** do wypełnienia.

Zrobisz to łatwo drukując [ten plik](/pl/pdf/karty_bazowe.pdf) lub za pomocą formularza na stronie [naszego projektu **_„Patrons Space”_**](https://pl.patrons.space/cards). Pamiętaj, by wielkość wydrukowanych kart była odpowiednia, należy **drukować pliki w domyślnej skali**!

**Wszystkie swoje karty** najlepiej przechowywać w albumie lub specjalnym pudełku, co ułatwi Ci późniejsze wyszukiwanie zaproszonych już patronów!
<br />
<br />
<br />

---
# Udało się! Zaprosiłeś **Patrona Obrońcę**!
### Jego obecność wparta przyjmowanymi Sakramentami chronić Cię będzie niczym tarcza!
---

## Dalsze wyzwania
Teraz już możesz dla zaproszonego **Patrona Opiekuna** sprostać wyzwaniom:
- [<span class="status status-list"><span class="status status-list">D</span> Kościoły</span>](koscioly.md)

- [<span class="status status-list"><span class="status status-list">E</span> Ołtarze</span>](oltarze.md)

- [<span class="status status-list"><span class="status status-list">F</span> Adoracje</span>](adoracje.md)

- [<span class="status status-list"><span class="status status-list">G</span> Odpusty Parafialne</span>](odpusty_parafialne.md)

- [<span class="status status-list"><span class="status status-list">K</span> Rocznice Poświęcenia Kościołów</span>](rocznice_poswiecenia_kosciolow.md)

- [<span class="status status-list"><span class="status status-list">VB</span> Drogi Krzyżowe</span>](drogi_krzyzowe.md)

- [<span class="status status-list"><span class="status status-white">B</span> Święta</span>](swieta.md) - patrz [jak odkrywać święta](jak_odkrywac_swieta.md)
## <span id="patroni-obroncy-wiecej-informacji">Więcej informacji</span>
- Za **udział w Mszy** rozumiemy naszą **fizyczną obecność na terenie jej odprawienia**. Może to być także pobyt poza budynkiem kościoła, w odrębnej salce czy innym budynku na terenie przykościelnym z transmisją Mszy „na żywo” (audio lub video). Gdyby Msza odbyła się w kaplicy szpitala, wszyscy jego pacjenci mający łączność z tym miejscem, mogą w niej uczestniczyć,
- W Wielki Piątek wystarczy uczestnictwo w Liturgii Męki Pańskiej, gdyż w tym dniu nie odprawia się mszy św.,
- Jeżeli w danym wspomnieniu jest podanych więcej patronów zbiorowo, to można każdorazowo zaprosić tylko jednego z nich. Następnych będziemy mogli zaprosić dopiero w dniu kolejnego ich wspomnienia, np. za rok, choć często będzie to możliwe wcześniej. Przykładowo 20 września wybierając wspomnienie pt.: _„Święci męczennicy Andrzej Kim Tae-gŏn, prezbiter, Paweł Chŏng Ha-sang i Towarzysze”_, można zaprosić albo wspomnianego owego Andrzeja albo Pawła albo jednego dowolnego ze znanych z imienia ich 101 pozostałych koreańskich towarzyszy (np. św. Antoniego Daveluya),
- Jedynie w sytuacji, gdy imiona niektórych patronów nie są znane, możemy zaprosić ich zbiorczo, np. 22 września we wspomnieniu pt.: _„Święci Maurycy i Towarzysze, męczennicy”_, z imienia znamy tylko św. Maurycego, św. Eksuperiusza, św. Kandyda i kilku innych. Można zatem jako patrona wybrać jednego z tych znanych świętych albo zbiorczo pozostałych nadając im nazwę np.: „nieznani towarzysze św. Maurycego” (to około 6600 świętych). Podobnie zbiorczo możemy zaprosić np. _„Wszystkich Świętych”_ – 1 listopada, _„Wszystkich Wiernych Zmarłych”_ – 2 listopada, _„Świętych Młodzianków”_ – 28 grudnia, itd.,
- Jeżeli dany patron jest wspominany wiele razy w ciągu roku pod różnymi tytułami, zapraszamy go i zapisujemy na listę **Patronów Obrońców** tylko raz **bez tego tytułu**. Tytuły będziemy niezależnie uzupełniać na liście [<span class="status status-list"><span class="status status-white">B</span> Święta</span>](swieta.md) w dniach ich wspomnień. Przykładami patronów z tytułami są: Najświętsza Maryja Panna _„Wniebowzięta”_ (od święta _„Wniebowzięcia Najświętszej Maryi Panny”_) - 15 sierpnia, Najświętsza Maryja Panna _„Różańcowa”_ – 7 października, Najświętsza Maryja Panna _„Wspomożycielka Wiernych”_ – 24 maja, św. Józef _„Oblubieniec Najświętszej Maryi Panny”_ – 19 marca, św. Józef _„Rzemieślnik”_ – 1 maja, itd.
- Możesz jako patrona wybrać **Najświętszą Maryję Pannę**, bazując na jej wspomnieniu ogłoszonym na Mszy św. w każdą zwykłą sobotę, w którą nie wypada żadne inne wspomnienie obowiązkowe.
- Orientacyjny kalendarz liturgiczny dla Polski wraz z linkami do kalendarzy diecezjalnych można znaleźć na stronie [GCatholic.org](http://www.gcatholic.org/calendar/2023/PL-pl.htm).
- Lista kanonizacji i beatyfikacji Kościoła Katolickiego znajduje się także na stronie [GCatholic.org](http://www.gcatholic.org/saints/index.htm).

---

[Powrót do zapraszania patronów](jak_zapraszac_patronow.md#jak-zapraszac-patronow-patron-obronca)  
[Powrót do głównego menu](index.md)
