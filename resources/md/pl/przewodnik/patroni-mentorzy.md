**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszaru [Moi Patroni](/guide/my-patrons).

---
W tym obszarze Twoim zadaniem będzie **bliższe poznawanie zaproszonych** wcześniej przez Ciebie **Patronów Opiekunów**, **Obrońców** lub **Orędowników** (dwie ostatnie role poznasz wkrótce) i pogłębianie wiedzy o nich za pomocą **rozumu**. Będziesz mieć okazję dowiedzieć się kim byli, poznać ich życie, osiągnięcia, dzieła, cytaty, a przy okazji zdobywać Bożą mądrość, czytając Pismo Święte.

**UWAGA**! **Patroni Mentorzy** to już drugi poziom zapraszania Patronów! Postanowiliśmy zaprezentować tę rolę wcześniej od wspomnianych wyżej **Patronów Obrońców** i **Orędowników** z poziomu pierwszego, gdyż **proces zapraszania** jest tutaj bardzo prosty, a chęć natychmiastowego **poznawania** Patrona wydaje się być najczęstszym kolejnym krokiem po Jego **odnalezieniu** w jakiejkolwiek roli na poziomie pierwszym.

## Cel ##
Zapraszając Patrona Mentora, prosisz Go, **by Cię uczył i pomagał zrozumieć** wiele Bożych tajemnic, prowadzących do wielkiej **mądrości**. By swoim **dobrym przykładem** pomagał Ci podejmować trudne wybory w życiu i pokazywał wiele możliwości czynienia dobra, jakie masz tu na ziemi. Będziesz lepiej **rozpoznawać Go** po wydarzeniach z Jego życia, po cytatach i dziełach, które po sobie zostawił.

## Jak często? ##
Można zaprosić tylko **jednego Patrona Mentora każdego dnia**!

## Jak zaprosić Patrona Mentora? ##
**Konkretnego Patrona możesz zaprosić do grona Twoich Mentorów tylko raz**! W tym celu kliknij w edytorze wyzwań przycisk **_„Dodaj nowe wyzwanie“_** i wybierz typ wyzwania: **_„Patron Mentor [N]”_**.

## Krok 1: Poznaj Patrona ##
Najpierw należy **w dniu zaproszenia** przeczytać życiorys Patrona lub obejrzeć o nim film, aby poznać jego życie i działalność.

## Krok 2: Pomódl się do Patrona Mentora ##
**Krok ten jest obowiązkowy, ale można go wykonać w dowolnym czasie**, nawet kilka dni później. Oczywiście wszystkie **kroki warto wykonywać na bieżąco**!

Krok ten polega na **odmówieniu poniższej modlitwy**, będącej zaproszeniem Patrona:

> Św./Bł. _**[wymień adresata modlitwy]**_,  
> zapraszam Ciebie/Was do grona moich Patronów Mentorów,  
> proszę o naukę i dobre rady,  
> gdyż jesteś/cie skarbnicą darowanej przez Boga mądrości,  
> o którą ja także pragnę Go prosić, by nieść ją ludziom,  
> dla pożytku Kościoła i dla Bożej Chwały.  
> Amen.

## Krok 3: Przeczytaj fragment Pisma Świętego ##
**Krok ten jest obowiązkowy, ale można go wykonać w dowolnym czasie**.

Krok polega na **wybraniu i przeczytaniu** dowolnego fragmentu **Pisma Świętego**. Może to być kolejny lub losowy rozdział, akapit, inna logiczna całość, czy fragment z lekcjonarza związany z wybranym Patronem.

**Małe dzieci** mogą skorzystać z opracowania tekstów Pisma Świętego, np. „Biblia w obrazkach dla najmłodszych”. **Dzieci starsze** mogą sięgnąć do opracowań biblijnych stosownie do ich wieku lub do tekstu Pisma Świętego, ograniczając wybór rozdziału do **Ewangelii**.

## Krok 4: Ćwicz się w cnocie milczenia ##
**Krok ten jest obowiązkowy, ale można go wykonać w dowolnym czasie**.

Krok polega na ćwiczeniu się w **cnocie milczenia** przez **cały jeden dzień**!

Cnota milczenia **nie oznacza całkowitego zamilknięcia ani unikania rozmów**. Chodzi o roztropne korzystanie ze słów, czyli powstrzymanie się od zbędnego mówienia, narzekania, obmawiania czy wypowiadania pochopnych opinii. Zachęcamy, by **mówić mniej**, a z większą uważnością, tak by słowa budowały, a nie rozpraszały.

## Krok 5: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

## Gratulacje! ##
Wybrany Patron dołączył właśnie **do grona Twoich Mentorów**!

## Dalsze wyzwania ##
Dla wszystkich swoich zaproszonych **Patronów Mentorów** możesz wykonywać teraz następujące wyzwania:
- **[NC] Cytat Patrona** - dodaj wartościowy cytat Patrona Mentora do swojego _„Kuferka Mądrości”_ i rozważaj go,
- ... **i kolejne wyzwania**, które powstaną dla Patronów Mentorów, np. wyzwanie **[DC] Kategoria Patrona** (patrz niżej).

## O kategoriach Patrona ##
Planujemy wkrótce udostępnić wyzwanie **[DC] Kategoria Patrona**, związane z przypisaną do niego **kategorią**, np. męczennik, dziewica, biskup, itp.

## Więcej informacji ##
W edytorze wyzwań kliknij przycisk **_„Dodaj nowe wyzwanie“_** i wybierz typ wyzwania: **_„Patron Mentor [N]”_** lub innego wyzwania z powyższej listy.

## Co dalej? ##
Już wkrótce pojawią się tutaj opisy kolejnych obszarów inicjatywy.
<!--&gt;&gt;&gt; [Sakramenty](/guide/sacraments) - już wkrótce ...-->
