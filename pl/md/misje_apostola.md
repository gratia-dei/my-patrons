# <span class="status status-list"><span class="status status-mission">MB</span> Misje Apostoła</span>
---

## Cel
Do <span class="selected-day-info">danego dnia</span>, **powierzając misję Apostoła** odpowiedniemu patronowi, pomagać nowej osobie poznać inicjatywę „Moich Patronów” i stać się jej aktywnym Uczestnikiem.
## Wymaganie
Wykonanie zadania [<span class="status status-list"><span class="status status-god">I</span> Bóg</span>](bog.md) musisz mieć już za sobą!
## <span id="misje-apostola-wybor">Wybór</span>
Wybierz **osobę**, która **nie jest jeszcze Uczestnikiem inicjatywy „_Moich Patronów_”**, czyli nie wykonała jeszcze zadania [<span class="status status-list"><span class="status status-god">I</span> Bóg</span>](bog.md)!

Wybierz **patrona** pierwszego imienia z Chrztu św. tej osoby, któremu **nie powierzyłeś jeszcze swojej misji Apostoła**. Jego status może być w dowolnym kolorze - nawet <span class="status status-black">czarnym</span>.

**UWAGA**! Jeśli powyższemu patronowi powierzyliśmy już wcześniej naszą **misję Apostoła** przy okazji innego Uczestnika, możemy na początku wybrać **dowolnego, bezimiennego patrona lub ich grupę** i to im powierzyć tę misję, np: „Wszyscy Święci”, „Wszyscy Wierni Zmarli”, „Święci Młodziankowie”, „Nieznani towarzysze św. Maurycego”, „48 nieznanych męczenników sandomierskich, towarzyszy bł. Sadoka”, itp. Można też tak uczynić, gdyby Uczestnik nie był ochrzczony lub jego imię z Chrztu św. stanowi problem w ustaleniu głównego patrona.
## Zadanie główne
W ciągu dowolnego czasu, dla **wybranej osoby**, wykonaj **wszystkie** poniższe kroki:
- nawiąż dowolny **stały kontakt** z wybraną osobą, np.: e-mailowy (umożliwi to łatwe przesyłanie materiałów), osobisty (jeśli to Twój domownik),
- upewnij się, że wybrana osoba **chce** stać się Uczestnikiem inicjatywy i zgadza się na **Twoje apostolstwo**,
- **musisz być świadomy i zgadzać się na to**, że podjęte apostolstwo wobec nowego Uczestnika **nigdy się nie skończy**, o czym powinien on być poinformowany! Dopóki siły Ci pozwolą i będzie chęć Uczestnika, masz obowiązek go wspomagać i prowadzić drogami inicjatywy _„Moich Patronów”_!
- ustal z wybraną osobą, **kto jest jej patronem** pierwszego imienia z Chrztu św. W ustaleniu tego może być pomocna data imienin tej osoby,
- **wybierz patrona**, któremu powierzysz swoją **misję Apostoła** związaną z tą osobą (patrona tej osoby albo bezimiennych patronów jak podano w kroku [WYBÓR](#misje-apostola-wybor)). Patrona tego **nie będziesz mógł już potem zmienić**!
- **odmów do wybranego patrona** modlitwę, jak opisano w kroku [MODLITWA](#misje-apostola-modlitwa).
- cierpliwie **przekazuj Uczestnikowi wiedzę** o inicjatywie „Moich Patronów” - oczywiście tylko tę przydatną dla niego w danym momencie. Odpowiadaj na wszystkie jego pytania, pomóż notować wyzwania i założyć kolekcję kart, jeśli będzie tego chciał.

**UWAGA**! Gdy Uczestnik **będzie miał już zaproszonych co najmniej 10 różnych patronów**, można uznać **sukces** tej powierzonej patronowi naszej misji Apostoła oraz **dopiero wtedy zanotować ją** i oznaczyć patrona symbolem tej misji. Oczywiście, jak wspomniano wcześniej, **misja się nie skończyła i trwać będzie dalej, a my powinniśmy służyć dalej Uczestnikowi, jak do tej pory!**

**Pamiętaj!** Nie wolno popędzać i wywierać żadnej presji na Uczestniku. Najlepiej nawet **nie wspominać**, że ważą się losy jakiejś Twojej misji, żeby Uczestnik nie czuł się zobowiązany do wykonywania żadnych zadań!
## <span id="misje-apostola-modlitwa">Modlitwa</span>
**Jak tylko wybierzesz patrona**, któremu powierzysz tę misję, **odmów następującą modlitwę** zwracając się do niego (np.: „Błogosławiona Angelino Marsciano”, „Święty Andrzeju Apostole”, „Święci Młodziankowie”):
> Św./Bł. _**[imię jednego patrona / nazwa zbiorcza wielu patronów]**_,  
> powierzam Tobie/Wam moją szczególną misję Apostoła,  
> proszę o modlitwę za **[imię Uczestnika]**, za jego/jej owocną drogę z „Moimi Patronami”  
> oraz za moje apostolstwo wobec niego/niej, pełne światła Ducha Świętego,  
> gdyż pragnę znaleźć w sobie tyle umiejętności, cierpliwości i miłości,  
> by wszystko to, co będę jemu/jej przekazywać było zgodne z Bożą wolą!  
> Amen.

## Zadanie dodatkowe
W <span class="selected-day-info">danym dniu</span>, gdy Uczestnik zaprosi już **co namniej 10 różnych patronów**:
- dopiero teraz **zanotuj tę misję Apostoła** w swoich notatkach przy wybranym patronie,
- jeśli chcesz podzielić się z nami waszym sukcesem, masz jakieś ciekawe wnioski, napisz [do nas](https://pl.gratiadei.org/#kontakt).
## Notatki
Wciąż jeszcze pracujemy nad najlepszą metodą notowania ...
## Karty
Jeśli jeszcze nie masz [karty bazowej](karty_kolekcjonerskie.md#karty-kolekcjonerskie-karty-bazowe) z tym patronem, **stwórz ją odręcznie** na kartce wielkości karty lub **wydrukuj gotowy szablon** do wypełnienia.

Zrobisz to łatwo drukując [ten plik](/pl/pdf/karty_bazowe.pdf) lub za pomocą formularza na stronie [naszego projektu **_„Patrons Space”_**](https://pl.patrons.space/cards). Pamiętaj, by wielkość wydrukowanych kart była odpowiednia, należy **drukować pliki w domyślnej skali**!

**Wszystkie swoje karty** najlepiej przechowywać w albumie lub specjalnym pudełku, co ułatwi Ci późniejsze wyszukiwanie zaproszonych już patronów!

**UWAGA!** Oznacz kartę wybranego patrona Twoją misją Apostoła!
<br />
<br />
<br />

---
# Udało się! Powierzyłeś patronowi swoją **misję Apostoła**, która odniosła sukces!
### Dzięki Twojemu apostolstwu, o „Moich Patronach” ma szanse usłyszeć cały świat!
---
[Powrót do szczególnych misji](jak_powierzac_patronom_swoje_szczegolne_misje.md)
[Powrót do głównego menu](index.md)
