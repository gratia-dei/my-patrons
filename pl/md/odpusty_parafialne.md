# Odpusty parafialne
Odpust parafialny jest świętem patronalnym kościoła parafialnego, czyli swego rodzaju jego imieninami. Jest ono obchodzone przez wspólnotę wiernych tworzących daną parafię, która w tym dniu ma okazję doświadczyć w sposób szczególny łaski Bożej miłości, wyrażającej się w darze odpustu. Dzień ten daje także możliwość bliższego poznania patrona parafii i uwielbienia Boga za jego orędownictwo i opiekę. Kościół jest odświętnie przystrajany, a celebracja odbywa się podczas tzw. **sumy odpustowej**, połączonej z uroczystą procesją i miejscowym festynem w sąsiedztwie kościoła.

---
Wyzwania związane z odpustami parafialnymi możemy zapisywać gdziekolwiek i w dowolny sposób (wystarczy: numer, tytuł parafii lub kościoła filialnego, data sumy odpustowej oraz patron lub święto, którego dotyczy odpust). Można też skorzystać z gotowych [formularzy](wszystkie_materialy_do_pobrania.md): **„[G] ODPUSTY PARAFIALNE”**.

---
Aby danego dnia podjąć się wyzwania udziału w odpuście parafialnym:
- ✅ Znajdź parafię lub kościół, które są pod wezwaniem patrona lub święta, dla których chcesz wziąć udział w sumie odpustowej,
- ✅ **W tym dniu** fizycznie (nie online) weź udział w **sumie odpustowej** w tym kościele,
- ✅ **W tym dniu** uzyskaj odpust parafialny, pamiętając o wszystkich jego wymaganiach: przyjęciu Komunii św., wyborze siebie (albo osoby zmarłej) za którą go ofiarujesz i odmówieniu modlitwy w intencjach papieskich: _„Ojcze Nasz ..., Zdrowaś Maryjo ..., Wierzę w Boga ...”_,
- ✅ **W tym dniu** musisz zaprosić dowolnego nowego patrona (patrz strona o [patronach](patroni.md)). Może to być patron, którego dotyczy odpust.

Zachowanie powyższej kolejności nie jest wymagane.

---
**UWAGA!** Uczestnictwo w sumie odpustowej **zawsze upoważnia Cię** do zaproszenia patrona lub wybrania święta, którego odpust dotyczy (jeśli nie uczyniłeś tego wcześniej). Dotyczy to również sytuacji, gdy dzień jego wspomnienia przypada przed lub po dniu odpustu albo nawet w sytuacji, gdy święto lub patron tytularny nie są wspominani wprost w [kalendarzach i martyrologiach](jak_wybrac_patrona_tytul_patrona_lub_swieto.md). Przykładowo:
- pomimo że dzień odpustu może być w obydwu przypadkach ten sam, to w parafii pw. _„Zesłania Ducha Świętego”_ traktujemy, że odpust dotyczy tegoż święta, podczas gdy w parafii pw. _„Ducha Świętego”_ odpust wprost odnosi się do trzeciej Osoby Boskiej (lista patronów pod numerem „III”), który nie ma swojego osobnego wspomnienia,
- powyższe rozróżnienie nie obowiązuje jednak, gdy tytuł patrona jednoznacznie odnosi się do nazwy święta, jak np. _„Najświętszej Marii Panny Wniebowziętej”_ jednoznacznie wskazuje na święto _„Wniebowzięcia Najświętszej Marii Panny”_,
- kościołami pod wezwaniem patronów możliwych do zaproszenia tylko poprzez udział w odpuście parafialnym wydają się być jeszcze np.: pw. _„Boga Ojca”_, pw. _„Jezusa Chrystusa Sługi”_ lub pw. _„Matki Bożej Gromnicznej”_ (2 lutego jest oficjalnie nazwane świętem _„Ofiarowania Pańskiego”_, a wezwanie tej parafii odnosi się do tradycyjnej nazwy tego święta w Polsce, która nie ma odzwierciedlenia w [kalendarzach i martyrologiach](jak_wybrac_patrona_tytul_patrona_lub_swieto.md)).

---
### Kilka szczegółów by rozwiać wszelkie wątpliwości:
- aby sprostać wyzwaniu odpustu parafialnego musisz uczestniczyć w głównej mszy św. tego dnia w kościele, czyli **sumie odpustowej**. Nie liczy się udział we mszy św. tego dnia w tym kościele sprawowanej o innej godzinie,
- każdemu wyzwaniu dotyczącemu odpustowi parafialnemu w danym kościele, powiązanemu z konkretnym patronem lub świętem można sprostać tylko jeden raz,
- jeżeli parafia ma więcej patronów, dla każdego z nich z osobna możemy uczestniczyć w kilku odpustach oddzielnie, a tym samym sprostać osobnym wyzwaniom,
- odpusty parafialne mogą dotyczyć nie tylko parafii, ale także wezwania kościołów filialnych, które ta parafia obejmuje. Suma odpustowa musi się jednak odbywać w tym kościele filialnym,
- w danym dniu można sprostać tylko jednemu wyzwaniu odpustu parafialnego,
- warto pamiętać, że sprostanie wyzwaniu odpustu parafialnego automatycznie może oznaczać możliwość wpisania sobie także wyzwań związanych z [kościołami](koscioly.md) i [mszami św](msze_swiete.md).

[Powrót](index.md)
