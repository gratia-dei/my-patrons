**Rozpoczyna się Twoja przygoda z Patronami**!

Twoim zadaniem będzie **poszukiwanie ich w otaczającym Cię świecie**, w ich fizycznej obecności np. **w relikwiach** lub poprzez **ich wizerunki**, które można napotkać w wielu miejscach **świeckiej przestrzeni** naszego życia, zarówno **publicznej** (np. patronat ulicy lub instytucji), jak i **prywatnej** (np. obrazy na ścianie lub święte obrazki w szufladzie). Choć będziemy się skupiać na całym naszym otoczeniu, czasem oczywiście dotykać będziemy także **przestrzeni sakralnej Kościoła Rzymskokatolickiego**, ale będzie się to odbywało w sposób bardzo uproszczony.

**Patroni Opiekunowie wydają się być najlepszym wyborem dla każdego Uczestnika na początku** i warto się na nich zatrzymać przez jakiś czas (np. miesiąc), poznając w praktyce mechanikę inicjatywy **_„Moi Patroni”_**. Już nawet **kilkuletnie dzieci** dadzą radę **zapraszać** Świętych i Błogosławionych Kościoła, do **pełnienia roli ich Opiekunów** i wykonywać z nimi **dalsze wyzwania**.

To wszystko może zwiększyć:
- **umiejętność** rozpoznawania Patronów,
- **zainteresowanie** tą tematyką,
- **motywację** np. do czytania lub udziału we Mszy Świętej.

## Cel ##
Zapraszając Patrona Opiekuna, **prosisz Go, by się Tobą opiekował**, trochę tak jak dzieckiem, aby Cię podnosił za rękę, gdy się przewrócisz, aby usuwał Ci spod nóg różne przeszkody i prostował drogi, którymi kroczysz, usuwając czyhające wokół niebezpieczeństwa. Uczysz się rozpoznawać Go na różnych wizerunkach, które przypominają Ci o Nim i o Bogu.

## Jak często? ##
Można zaprosić tylko **jednego Patrona Opiekuna każdego dnia**!

## Warto zapamiętać! ##
**Obowiązujące Uczestników** przedstawione w **inicjatywie _„Moi Patroni”_** sposoby wykonywania różnych **wyzwań**, w szczególności **zapraszanie Patronów**, to **nasze autorskie propozycje**, adaptujące wiele pożytecznych i pobożnych praktyk, mających dodatkowo zachęcić do poznawania Boga i Patronów oraz głębszej relacji z Nimi.

Należy pamiętać jednak, że **Bóg w swojej wielkiej mądrości działa, jak chce** i może przydzielać nam Patronów dowolnych rodzajów według swojego uznania, choćby w odpowiedzi na nasze zwyczajne westchnienie czy prośbę o pomoc.

## Jak zaprosić Patrona Opiekuna? ##
**Konkretnego Patrona możesz zaprosić do grona Twoich Opiekunów tylko raz**! W tym celu kliknij w edytorze wyzwań przycisk **_„Dodaj nowe wyzwanie“_** i wybierz typ wyzwania: **_„Patron Opiekun [T]”_**.

## Krok 1: Wykonaj zadanie główne ##
Najpierw, należy **w dniu zaproszenia** wykonać dla wybranego Patrona tzw. **_„zadanie główne”_**. Polega ono na **spełnieniu jednego, wybranego kryterium** z listy poniżej:
- **OBRAZEK + WIZERUNEK** - pomódl się przy wizerunku Patrona, posiadając jego obrazek.
- **OBRAZEK + MSZA** - weź udział we Mszy św., posiadając własny obrazek Patrona przy sobie.
- **WIZERUNEK + MSZA** - weź udział we Mszy św., posiadając w zasięgu wzroku wizerunek Patrona. Może on znajdować się poza zasięgiem Twojego wzroku, gdy masz pewność, że znajduje się w pomieszczeniu, w którym jesteś. Gdyby pojawiły się wątpliwości, gdzie w kościele znajduje się wizerunek **jego Patrona tytularnego**, wtedy podczas Mszy wystarczy mieć w zasięgu wzroku ołtarz główny, by uznać to kryterium.
- **RELIKWIE** - pomódl się przy relikwiach lub grobie Patrona.

**Więcej szczegółów** co rozumiemy przez określenia **OBRAZEK**, **WIZERUNEK**, **MSZA** i **RELIKWIE** znajdziesz w opisie kroku **_„Wykonaj zadanie główne”_** w edytorze wyzwań.

## Krok 2: Pomódl się do Patrona Opiekuna ##
**Krok ten jest obowiązkowy, ale można go wykonać w dowolnym czasie**, nawet kilka dni później. Oczywiście wszystkie **kroki warto wykonywać na bieżąco**!

Krok ten polega na **odmówieniu poniższej modlitwy**, będącej zaproszeniem Patrona:

> Św./Bł. **_[wymień adresata modlitwy]_**,  
> zapraszam Ciebie/Was do grona moich Patronów Opiekunów,  
> proszę o opiekę i prowadzenie  
> najlepszą dla mnie drogą do Nieba,  
> gdzie pragnę być na wieczność z Bogiem i wszystkimi Świętymi,  
> pośród Miłości, Prawdy, Dobra i Piękna.  
> Amen.

## Krok 3: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

Warto na początku udziału przemyśleć **jakie informacje dodatkowe chcesz notować** w wyzwaniach. Wymagać to może trochę **więcej czasu przy dodawaniu wyzwania**, ale w przyszłości pozwoli przypomnieć sobie głębszy kontekst notowanych wydarzeń.

## Gratulacje! ##
Wybrany Patron stał się właśnie **Twoim Opiekunem**! Prócz **wielkich korzyści duchowych** jakie może za sobą nieść takie **świadome zawierzenie się opiece Patronów**, powoduje ono także wielką **radość Boga i zapraszanych Patronów**, którzy bardzo chcą nam pomagać i czekają na tę możliwość, do czego konieczna jest jednak zawsze **nasza świadoma zgoda**!

## Dalsze wyzwania ##
Dla wszystkich swoich zaproszonych **Patronów Opiekunów** możesz wykonywać teraz następujące wyzwania.:
- **[TR] Relikwie lub Grób** - nawiedzenie i modlitwa przy relikwiach lub grobie Patrona Opiekuna,
- **[TC] Kościół** - nawiedzenie rzymskokatolickiego kościoła pod wezwaniem Patrona Opiekuna,
- **[TT] Miejsce Sakralne Innego Wyznania lub Religii** - nawiedzenie świątyń innej religii lub wyznania pod wezwaniem Patrona Opiekuna,
- **[TP] Miejsce Świeckie** - nawiedzenie miejsca świeckiego pod patronatem Patrona Opiekuna,
- **[TH] Rękodzieło** - wykonanie rękodzieła z wizerunkiem Patrona Opiekuna,
- **[TS] Selfie z Patronem** - zrobienie sobie selfie lub zdjęcie z dowolnym wizerunkiem Patrona Opiekuna,
- ... **i kolejne wyzwania**, które powstaną dla Patronów Opiekunów! Planowane jest tu m.in. wyzwanie **[DA] Atrybut Patrona**, polegające na znalezieniu wizerunku Patrona z wybranym przypisanym do niego **atrybutem** (np. palmą męczeńską).

## Atrybuty i inne dodatki ##
Skoro już wspomnieliśmy o **atrybutach**, warto powiedzieć **jakie rodzaje informacji o osobach można przypisywać do wyzwań**. Jest to zależne od typu wyzwania i mamy tu **trzy możliwe rodzaje**:
- **_„Ja”_** - dla wyzwań ogólnych, niedotyczących żadnego Patrona przypisujemy siebie,
- **osoba (w ogólności)** - jeśli wyzwanie dotyczy konkretnego Patrona - np. **_„Maria z Nazaretu”_**. Do niektórych wyzwań możliwe jest także przypisanie każdej z Trzech **Osób Boskich** lub całej **Trójcy Przenajświętszej**.
- **uszczegółowienie osoby** - jeśli wyzwanie dotyczy przypisanego do osoby **dodatku**, którym mogą być:
  - **atrybut Patrona** (wkrótce) - np. **_„topór”_** dla św. Macieja Apostoła,
  - **święto Patrona** - np. **_„Wniebowzięcie Najświętszej Maryi Panny”_** dla Maryi z Nazaretu,
  - **imię Patrona** (wkrótce) - np. **_„Rajmund”_** dla św. Maksymiliana Marii Kolbe,
  - **kategoria Patrona** (wkrótce) - np. **_„papież”_** dla św. Jana Pawła II,
  - itp.

## Co dalej? ##
**Warto się teraz zatrzymać** i poświęcić trochę czasu na dobre poznanie **Patronów Opiekunów** i związanych z nimi wyzwań.

Już wkrótce zamieścimy tutaj opisy dalszych obszarów.

&lt;&lt;&lt; [Powrót](/guide/god-and-me)
