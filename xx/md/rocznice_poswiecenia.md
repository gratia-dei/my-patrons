# Rocznice poświęcenia
W ciągu roku są dwa dni, szczególnie ważne dla każdej świątyni: dzień jej patrona - z uroczystością odpustową i rocznica jej poświęcenia, która jest swego rodzaju analogią do wspomnienia dnia przyjęcia chrztu św. przez każdego z nas. Jak przez chrzest człowiek staje się dzieckiem Bożym, tak przez poświęcenie świątynia staje się budynkiem przeznaczonym do wyłącznej służby Bogu i odtąd nie powinna ona już służyć żadnym świeckim celom.

Rocznicę poświęcenia kościoła własnego obchodzi się w rocznicę tego poświęcenia albo w ostatnią niedzielę października, gdy ta data jest nieznana. W katedrach, jako matkach wszystkich kościołów diecezji, rocznicę tę obchodzi się szczególnie uroczyście w samej katedrze, a także świętuje w każdym kościele tej diecezji.

**To wyzwanie dotyczy wyłącznie udziału we mszy św. celebrującej rocznicę poświęcenia świątyni, w której się znajdujemy**! Rocznice poświęcenia innych kościołów możemy dopisać sobie tylko na listę [świąt](swieta.md), gdy dotyczą one:
- **katedry w diecezji**, w której jesteśmy i rocznica ta jest wspomniana (na podstawie kalendarza liturgicznego tejże diecezji) na mszy św., w której uczestniczymy,
- jednej z **wyróżnionych świątyń na świecie**, których rocznica poświecenia jest zawarta w [martyrologium rzymskim](jak_wybrac_patrona_tytul_patrona_lub_swieto.md) lub (jak powyżej) wspominana na naszej mszy św. na podstawie kalendarza liturgicznego.

---
Wyzwania związane z rocznicami poświęcenia możemy zapisywać gdziekolwiek i w dowolny sposób (wystarczy: numer, nazwa kościoła, data udziału we mszy św.). Można też skorzystać z gotowych [formularzy](wszystkie_materialy_do_pobrania.md): **„[J] ROCZNICE POŚWIĘCENIA”**.

Aby zanotować lokalizacje kościołów, możemy skorzystać z listy [miejsc](jak_zanotowac_miejsca.md).

---
Aby danego dnia podjąć wyzwanie udziału w rocznicy poświęcenia:
- ✅ Znajdź kościół, który w danym dniu obchodzić będzie rocznicę poświęcenia,
- ✅ **W tym dniu** fizycznie (nie online) weź udział w **głównej mszy św.**, na której celebrowana będzie rocznica poświęcenia tej świątyni,
- ✅ **W tym dniu** musisz zaprosić dowolnego nowego patrona (patrz strona o [patronach](patroni.md)),
- ✅ Przeczytaj jakąkolwiek notkę o wybranej świątyni opisującą jej historię, znaczenie i zawarte w niej relikwie czy inne ciekawe fakty.

Zachowanie powyższej kolejności nie jest wymagane.

---
Do czytania notki o kościołach polecamy skorzystanie z [Wikipedii](https://pl.wikipedia.org) lub dedykowanych stron internetowych wybranego kościoła czy parafii.

### Kilka szczegółów by rozwiać wszelkie wątpliwości:
- każdemu wyzwaniu dotyczącemu rocznicy poświęcenia danej świątyni można sprostać tylko jeden raz,
- w danym dniu można sprostać tylko jednemu wyzwaniu udziału w rocznicy poświęcenia świątyni,
- aby sprostać wyzwaniu rocznicy poświęcenia musisz uczestniczyć w głównej mszy św. tego dnia w kościele. Nie liczy się udział we mszy św. tego dnia w tym kościele sprawowanej o innej godzinie.

[Powrót](index.md)
