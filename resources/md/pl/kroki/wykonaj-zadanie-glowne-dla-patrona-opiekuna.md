Wykonaj zadanie główne, **wybierając jedno** z następujących kryteriów (szczegóły poniżej):
- **OBRAZEK + WIZERUNEK** - pomódl się dowolną modlitwą przy wizerunku Patrona, posiadając jego obrazek.
- **OBRAZEK + MSZA** - weź udział we Mszy św., posiadając własny obrazek Patrona przy sobie.
- **WIZERUNEK + MSZA** - weź udział we Mszy św., posiadając w zasięgu wzroku wizerunek Patrona. Może on znajdować się poza zasięgiem Twojego wzroku, gdy masz pewność, że znajduje się w pomieszczeniu, w którym jesteś. Gdyby pojawiły się wątpliwości, gdzie w kościele znajduje się wizerunek **jego Patrona tytularnego**, wtedy podczas Mszy wystarczy mieć w zasięgu wzroku ołtarz główny, by uznać to kryterium.
- **RELIKWIE** - pomódl się przy relikwiach lub grobie Patrona. W tym przypadku **warto pamiętać**, że kolejnym wyzwaniem, jakie **od razu można dodać** dla zapraszanego właśnie Patrona Opiekuna, będzie **[TR] Relikwie lub Grób**!

---
Szczegóły:
- **OBRAZEK** - miej przy sobie obrazek z wybranym Patronem (nie musisz go widzieć). Cechy obrazka:
  - **powinien być**: kieszonkowy, wydany w większym nakładzie - czyli np. klasyczny święty obrazek,
  - **nie może być** kartą kolekcjonerską inicjatywy _„Moi Patroni”_,
  - **nie może być** zrobiony samodzielnie (np. wydrukowany, narysowany),
  - każda osoba zapraszająca Patrona Opiekuna powinna mieć **swój odrębny obrazek**!
- **WIZERUNEK** - miej bezpośrednio w zasięgu wzroku wizerunek z wybranym Patronem (ewentualnie zza krat lub szyby) lub przebywaj w pomieszczeniu, gdzie się on znajduje. Wizerunkiem<sup>1</sup> Patrona może być np.:
  - rzeźba,
  - witraż,
  - malowidło lub obraz ścienny,
  - i inne.
- **MSZA** - weź udział<sup>2</sup> we Mszy Świętej<sup>3</sup> w **dowolnym** kościele rzymskokatolickim.
- **RELIKWIE** - miej bezpośrednio w zasięgu wzroku (ewentualnie zza krat lub szyby): relikwie Patrona, jego relikwiarz lub grób, w którym kiedykolwiek spoczywało Jego ciało.

---
Przypisy:

- <sup>1</sup> Za wizerunki patronów uważamy te klasyczne z miejsc sakralnych, ale także te nawiązujące do nich artystycznie w rozsądnych granicach. Zatem pamiętaj, że np. święty Mikołaj z Miry był biskupem, a nie brodatym starcem w biało-czerwonej czapce z workiem prezentów na plecach.
- <sup>2</sup> Przez **udział we Mszy Św.** rozumiemy naszą **fizyczną obecność w kościele** (**ewentualnie na terenie przykościelnym**, gdzie jest ona słyszalna, np. w przypadku, gdy kościół jest zbyt mały, by pomieścić wszystkich wiernych). Gdyby Msza odbywała się np. w kaplicy szpitala, wszyscy jego pacjenci mający łączność z tym miejscem, **mogą w niej uczestniczyć**.
- <sup>3</sup> W **Wielki Piątek** będzie to uczestnictwo w **Liturgii Męki Pańskiej**, gdyż w tym dniu nie odprawia się mszy świętych.
