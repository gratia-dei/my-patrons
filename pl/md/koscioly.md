# <span class="status status-list"><span class="status status-list">D</span> Kościoły</span>
---
## Cel
W <span class="selected-day-info">wybranym dniu</span> nawiedzić **świątynię Kościoła Rzymskokatolickiego**, czyli kościół, kaplicę (w sensie odrębnego budynku sakralnego), sanktuarium, bazylikę, itp., która jest pod wezwaniem zaproszonego **Patrona Obrońcy** lub odkrytego **święta**.
## Wybór
Wybierz:
- **patrona**, który **jest już Twoim Patronem Obrońcą** albo **odkryte** już przez Ciebie **święto**, czyli mają status w kolorze: <span class="status status-green">zielonym</span>, <span class="status status-blue">niebieskim</span>, <span class="status status-violet">fioletowym</span>, <span class="status status-indigo">indygo</span> albo <span class="status status-white">białym</span>,
- **świątynię** dedykowaną **wybranemu patronowi** lub **świętu**.
## Zadanie główne
W <span class="selected-day-info">wybranym dniu</span> osobiście nawiedź **świątynię**. Wejdź do niej, by bezpośrednio **ujrzeć ołtarz główny**, choćby zza krat lub szyby. Jeśli jest zamknięta, upewnij się czy nie ma innego otwartego wejścia. Jeśli nie ma, obejrzyj ją z zewnątrz na tyle na ile się da. Liczy się nawet oglądanie zza ogrodzenia, jeśli wszystkie furtki i bramy na teren przykościelny są pozamykane.

Jeśli chcesz wiedzieć więcej, zobacz [WIĘCEJ INFORMACJI](#koscioly-wiecej-informacji).
## Modlitwa
Pomódl się w dowolny sposób. Może to być np. _„Ojcze Nasz”_, _„Zdrowaś Maryjo”_ i _„[imię patrona], módl się za mną”_.
## Zadanie dodatkowe
**Przeczytaj** jakąkolwiek **notkę** lub **informacje** o wybranej świątyni, opisujące jej historię, ciekawostki oraz zawarte w niej ołtarze, relikwie i inne cenne przedmioty.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< D. KOŚCIOŁY / DATA NAWIEDZENIA / ALIAS PATRONA LUB ŚWIĘTA / NAZWA MIEJSCA Z ZAZNACZONYM PATRONEM LUB ŚWIĘTEM  
> \>\> D1 / WT 2023-08-22 / Jan P2P / Poznań, Kościół [św. Jana Pawła II]  
> \>\> D2 / PT 2023-08-25 / Maria NMP:WSP / Rogalinek, Kościół św. Michała Archanioła i [Matki Bożej Wspomożenia Wiernych]  
> \>\> D3 / PT 2023-08-25 / Jarogniew WOJ / Poznań, Kościół Błogosławionej Poznańskiej Piątki, czyli bł. Czesława Jóźwiaka, bł. Edwarda Kaźmierskiego, bł. Franciszka Kęsego, bł. Edwarda Klinika i [bł. Jarogniewa Wojciechowskiego]
### Wersja pełna:
> \<\< D. KOŚCIOŁY / DATA NAWIEDZENIA / ALIAS PATRONA LUB ŚWIĘTA / CZY WIDZIANO OŁTARZ GŁÓWNY / CZY ODMÓWIONO MODLITWĘ DO PATRONA / CZY PRZECZYTANO O KOŚCIELE / NAZWA MIEJSCA Z ZAZNACZONYM PATRONEM LUB ŚWIĘTEM / KOMENTARZ  
> \>\> D1 / WT 2023-08-22 / Jan P2P / + / + / + / Poznań, Kościół [św. Jana Pawła II]  
> \>\> D2 / PT 2023-08-25 / Maria NMP:WSP / + / + / + / Rogalinek, Kościół św. Michała Archanioła i [Matki Bożej Wspomożenia Wiernych] / Na cmentarzu obok kościoła znajduje się grób dziadka  
> \>\> D3 / PT 2023-08-25 / Jarogniew WOJ / - / + / + / Poznań, Kościół Błogosławionej Poznańskiej Piątki, czyli bł. Czesława Jóźwiaka, bł. Edwarda Kaźmierskiego, bł. Franciszka Kęsego, bł. Edwarda Klinika i [bł. Jarogniewa Wojciechowskiego]

Uwagi:
- przez „**ALIAS PATRONA LUB ŚWIĘTA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyliterowego kodu** rozpoznawczego (ewentualnie z dodatkowym trzyliterowym oznaczeniem święta tego patrona), np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Maria NMP:WSP**” - Matkę Bożą Wspomożenia Wiernych, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.
<br />
<br />
<br />

---
# Udało się! Nawiedziłeś świątynię dedykowaną patronowi!
### Odkrywaj nowe, wspaniałe miejsca!
---

## <span id="koscioly-wiecej-informacji">Więcej informacji</span>
- Jeśli kościół jest pod wezwaniem wielu patronów lub świąt (np. Bazylika kolegiacka _„Matki Bożej Nieustającej Pomocy, św. Marii Magdaleny i św. Stanisława Biskupa”_ w Poznaniu), wystarczy że posiadasz choćby jedno z nich (patrona lub święto). Każde **zadanie** jest przypisane do **świątyni powiązanej z jednym patronem lub świętem** oddzielnie.
- **Po zdobyciu kolejnego patrona lub święta danego kościoła, możesz nawiedzić go ponownie**, aby sprostać nowemu wyzwaniu, powiązanemu z tym nowym patronem lub świętem. Zatem kościół z przykładu (patrz poprzedni punkt) możesz nawiedzić początkowo dla samego św. Stanisława Biskupa (jeśli był uprzednio zaproszony przez Ciebie), by przy kolejnej wizycie spełnić np. dwa wyzwania jednocześnie: dla Matki Bożej Nieustającej Pomocy i św. Marii Magdaleny, po ich uprzednim odkryciu i zaproszeniu.
- Zbiorowe wezwania kościoła traktujemy osobno (jeśli wszyscy patroni są znani z imienia) i nawiedzamy go w powiązaniu z zaproszonymi już przez nas **Patronami Obrońcami** lub **odkrytymi świętami**, np.:
  - kościoł pw. _„Błogosławionej Poznańskiej Piątki”_ traktujemy tak, jakby był pw. _„Błogosławionych: Czesława Jóźwiaka, Edwarda Kaźmierskiego, Franciszka Kęsego, Edwarda Klinika i Jarogniewa Wojciechowskiego”_,
  - kościół pw. _„Świętej Rodziny”_, traktujemy tak, jakby był pw. _„Świętej Rodziny, Jezusa Chrystusa, Najświętszej Maryi Panny i św. Józefa”_ i wykonane zadanie można przypisać równocześnie do wspomnianego święta, a także patronów - Maryi i Józefa oraz Jezusa, który jako Bóg jest z nami w pełni (bardziej od **Patronów Przyjaciół**) od samego początku udziału w _„Moich Patronach”_.
- **Jednego dnia można odwiedzić dowolną liczbę kościołów** i dla każdego z nich sprostać nieposiadanym jeszcze wyzwaniom.
- Można sobie zanotować czy udało nam się **bezpośrednio ujrzeć ołtarz główny** nawiedzanego kościoła. To na wypadek, gdyby za pierwszym razem nam się to nie udało, a przy następnej okazji chcielibyśmy go jednak zobaczyć. To oczywiście nie wpłynie już na fakt sprostania temu wyzwaniu za pierwszym razem.
- Osoby lubiące robić zdjęcia mogą pomyśleć o prowadzeniu swojej galerii odwiedzonych świątyń.

---
[Powrót do Patronów Obrońców](patroni_obroncy.md)  
[Powrót do świąt](swieta.md)  
[Powrót do głównego menu](index.md)
