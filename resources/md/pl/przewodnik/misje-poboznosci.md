**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszaru [Cykle Pobożności](/guide/cycles-of-piety).

---
Jeżeli Uczestnikowi uda się wcześniej wykonać **wszystkie etapy** danego **Cyklu Pobożności** (np. całe nabożeństwo IX Pierwszych Piątków Miesiąca), to w każdym dniu, w którym weźmie on udział w **dodatkowym etapie cyklu** tego typu (np. w tym nabożeństwie później - w jakikolwiek pierwszy piątek miesiąca), może **powierzyć** Świętemu lub Błogosławionemu Kościoła Rzymskokatolickiemu swoją szczególną **Misję Pobożności**!

Biorąc udział w **nabożeństwach** i wykonując przeróżne **akty pobożności**, mamy nie tylko wspaniałą możliwość **modlitwy** za innych, **wzrastania** w wierze i miłości, **poznawania** piękna i bogactwa Kościoła, ale także **dawania świadectwa** innym ludziom!

## Cel ##
Powierzając Misję Pobożności Świętemu lub Błogosławionemu, **prosisz go**, aby **wspomagał Cię** i **motywował** do dalszego udziału w nabożeństwach i aktach pobożności, by **modlił** się za Ciebie i wszystkich innych, do których **Twoja pobożność dotrze**, o zwiększanie się ich wiary i pobożności oraz o jak największe jej owoce w budowaniu Królestwa Niebieskiego na ziemi.

## Jak często? ##
Można powierzyć **wiele Misji Pobożności** jednego dnia, jeżeli w tym dniu zbiega się więcej wypełnionych wcześniej cyklów pobożności, np. w Wielki Piątek, prócz Liturgii Męki Pańskiej ([ET] Triduum Paschalne), może być też pierwszy piątek miesiąca ([EF] Nabożeństwo IX Pierwszych Piątków Miesiąca).

## Jak powierzyć Świętemu lub Błogosławionemu swoją Misję Pobożności? ##
Wybierz Świętego lub Błogosławionego:
- któremu **nie powierzyłeś jeszcze swojej Misji Pobożności**,
- którego **imię usłyszysz** w wybranym dniu, **bez Twojej aktywnej ingerencji** (sugerowania komuś, by je wymówił), czyli jakkolwiek usłyszane imię wypowiedziane przypadkowo przez kogoś innego w tym dniu,
- jeżeli **nie uda Ci się wybrać** powyższym sposobem żadnego Świętego lub Błogosławionego, **możesz wybrać dowolnego, bezimiennego**, np: „Wszyscy Święci”, „Wszyscy Wierni Zmarli”, „Święci Młodziankowie”, „Nieznani towarzysze św. Maurycego”, „48 nieznanych męczenników sandomierskich, towarzyszy bł. Sadoka”, itp.

## Krok 1: Weź udział w nabożeństwie lub akcie pobożności ##
**Weź udział w nabożeństwie lub akcie pobożności**, będącym niezależnym i późniejszym etapem cyklu pobożności, który udało Ci się w całości wypełnić!

## Krok 2: Powierz Świętemu lub Błogosławionemu swoją Misję Pobożności ##
**Krok ten jest obowiązkowy, ale można go wykonać w dowolnym czasie**, nawet kilka dni później. Oczywiście wszystkie **kroki warto wykonywać na bieżąco**!

Krok ten polega na **odmówieniu poniższej modlitwy**, będącej powierzeniem Misji Pobożności:

> Św./Bł. _**[wymień adresata modlitwy]**_,  
> powierzam Tobie/Wam moją szczególną Misję Pobożności,  
> proszę o modlitwę za mnie, o siły, gorliwość i motywację,  
> w praktykowaniu nabożeństw i aktów pobożności,  
> gdyż pragnę dawać świadectwo innym, umacniać ich wiarę,  
> i wspierać się wzajemnie we wspólnej drodze do Boga.  
> Amen.

## Krok 3: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

## Gratulacje! ##
Wybranemu Świętemu lub Błogosławionemu została powierzona Twoje **Misja Pobożności**!

## Więcej informacji ##
W edytorze wyzwań kliknij przycisk **_„Dodaj nowe wyzwanie“_** i wybierz typ wyzwania: **_„Misja Pobożności [MP]”_**.

## Co dalej? ##
&gt;&gt;&gt; [Patroni Wspomożyciele](/guide/helper-patrons) - już czas na głębszą relację z Patronami!
