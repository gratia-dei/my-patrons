**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszarów [Moi Patroni](/guide/my-patrons) oraz [Sakramenty](/guide/sacraments).

---
W tym obszarze Twoim zadaniem będzie **poszukiwanie Patronów w przetrzeni Kościoła Rzymskokatolickiego**, w świętach, kalendarzach liturgicznych, ołtarzach i wielu innych płaszczyznach, które odsłonią przed Tobą nie tylko piękno **Kościoła**, ale przede wszystkim pozwolą doświadczyć znajdujących się w nim Bożych darów i mocy płynącej z regularnego przyjmowania **Sakramentów**.

Do zaproszenia Patrona Obrońcy danego dnia **wymagany** jest każdorazowo: udział we **Mszy Świętej**, przyjęcie **Komunii Świętej**, co oczywiście wymaga trwania w stanie **Łaski Uświęcającej**, w której utrzymaniu wielką pomocą będzie na pewno regularna **Spowiedź Święta** - powiedzmy **co miesiąc**, a na pewno nie rzadziej niż **co 40 dni**! Wybrany **Święty lub Błogosławiony** musi być wspominany przez Kościół w dniu zaproszenia go do grona **Patronów Obrońców**, dlatego czasem będzie trzeba na niego trochę poczekać.

## Cel ##
Zapraszając Patrona Obrońcę, prosisz Go, **by Cię ochraniał** przed złem, niezamierzonym lub tym ewidentnie z Twojej winy, by był Twoją „**tarczą**”. Najważniejsze jest jednak trwanie w **Jezusie Chrystusie**, w Bożej Łasce Uświęcającej - wówczas ochrona Patrona będzie najbardziej skuteczna. Dlatego warto regularnie brać udział we **Mszy Świętej** i przyjmować **Sakramenty Eucharystii** oraz **Pokuty i Pojednania**.

## Jak często? ##
Można zaprosić tylko **jednego Patrona Obrońcę każdego dnia**!

## Jak zaprosić Patrona Opiekuna? ##
**Konkretnego Patrona możesz zaprosić do grona Twoich Obrońców tylko raz**! W tym celu kliknij w edytorze wyzwań przycisk **_„Dodaj nowe wyzwanie“_** i wybierz typ wyzwania: **_„Patron Obrońca [A]”_**.

## Krok 1: Weź udział we Mszy Świętej ##
**W dniu zaproszenia Patrona** należy **wziąć udział we Mszy Świętej** w dowolnym kościele rzymskokatolickim.

## Krok 2: Przyjmij Komunię Świętą ##
Także w **tym dniu** należy **przyjąć godnie Komunię Świętą** w dowolnej intencji, fizycznie albo (tylko z ważnych przyczyn) duchowo. Oczywista jest konieczność trwania w **Łasce Uświęcającej**!

## Krok 3: Pomódl się do Patrona Obrońcy ##
**Krok ten jest obowiązkowy, ale można go wykonać w dowolnym czasie**, nawet kilka dni później. Oczywiście wszystkie **kroki warto wykonywać na bieżąco**!

Krok ten polega na **odmówieniu poniższej modlitwy**, będącej zaproszeniem Patrona:

> Św./Bł. _**[wymień adresata modlitwy]**_,  
> zapraszam Ciebie/Was do grona moich Patronów Obrońców,  
> proszę o obronę i umocnienie  
> w mojej walce ze złem, grzechem i słabościami,  
> które pragnę regularnie oddawać Jezusowi w Sakramencie Pojednania,  
> by żyć w Jego Łasce i zawsze godnie przystępować do Komunii z czystym sercem.  
> Amen.

## Krok 4: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

## Gratulacje! ##
Wybrany Patron dołączył właśnie **do grona Twoich Obrońców**!

## Dalsze wyzwania ##
Dla wszystkich swoich zaproszonych **Patronów Obrońców** możesz wykonywać teraz następujące wyzwania:
- **[DF] Święto Patrona** - odkryj nowe święto, powiązane z Twoim Patronem Obrońcą (patrz niżej),
- **[AA] Kościół i Jego Ołtarz Główny** - odwiedź ołtarz główny kościoła pod wezwaniem Patrona Obrońcy,
- **[AC] Ołtarz Boczny lub Kaplica** - odwiedź ołtarz boczny lub kaplicę (odrębne pomieszczenie w kościele) pod wezwaniem Patrona Obrońcy,
- **[AD] Rocznica Poświęcenia Kościoła** - weź udział we Mszy Świętej w rocznicę poświęcenia kościoła pod wezwaniem Patrona Obrońcy,
- **[AF] Odpust Parafialny** - weź udział w Odpuście Parafialnym w kościele pod wezwaniem Patrona Obrońcy,
- ... **i kolejne wyzwania**, które powstaną dla Patronów Obrońców.

## O świętach Patrona ##
Wspomniane wyzwanie **[DF] Święto Patrona**, polega na odkryciu nowego święta, powiązanego z nim **Patronem Obrońcą** lub **Osobą Boską**.

Dzięki temu możliwe będzie lepsze poznanie jakiegoś **konkretnego aspektu** życia Boga lub Patrona, którego dotyczy to **święto**, czyli np. wspominane w Martyrologiach Rzymskich lub kalendarzach liturgicznych:
- **tytuły** Patronów, np. Jezus Chrystus Król Wszechświata, Najświętsza Maryja Panna Różańcowa,
- ich **przymioty**, np. Najświętsze Serce Jezusa, Najświętsze Imię Maryi,
- **wydarzenia** z ich życia, np. Wniebowzięcie Najświętszej Maryi Panny, Nawrócenie św. Pawła,
- **wydarzenia** związanych z nimi **rzeczy** materialnych lub **relikwii**, np. Podwyższenie Krzyża Świętego, Przeniesienie z Sardynii ciała św. Augustyna,
- **wydarzenia** dotyczące **miejsc** pod ich patronatem, np. Rocznica poświęcenia Bazyliki Laterańskiej,
- **szerszych pojęć** grupujących wielu Patronów, np. Święta Rodzina,
- innych **aspektów**, nie dotyczących Patronów w ogólności.

Jednym z kroków tego wyzwania jest poniższa **modlitwa dziękczynna**:
> Dziękuję Ci, Jezu,  
> za ustanowienie święta _**[nazwa święta]**_,  
> proszę o Twoją pomoc  
> w lepszym zrozumieniu jego znaczenia  
> oraz w czerpaniu wielkiej radości, mądrości i duchowego pożytku  
> z uczestniczenia w nim dzięki Kościołowi Świętemu.  
> Amen.

## Więcej informacji ##
W edytorze wyzwań kliknij przycisk **_„Dodaj nowe wyzwanie“_** i wybierz typ wyzwania: **_„Patron Obrońca [A]”_** lub innego wyzwania z powyższej listy.

## Co dalej? ##
&gt;&gt;&gt; [Misje Odpustu](/guide/missions-of-indulgence) - zdobywaj odpusty, uwalniaj dusze czyśćcowe!
