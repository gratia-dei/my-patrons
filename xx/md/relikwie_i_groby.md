# Relikwie i groby
Już od samych początków Kościoła bardzo ważną rolę odgrywał kult świętych. Wierni tłumnie uczęszczali do miejsc ich męczeńskiej śmierci, grobów i oddawali szacunek zachowanym po nich relikwiom, którym przypisuje się wpływ na hojniej udzieloną Bożą łaskę przy wielu uzdrowieniach, w cudownych ratunkach przed epidemiami, kataklizmami i w innych po ludzku beznadziejnych sytuacjach. Wiele z nich wciąż stanowi nierozwiązaną naukową zagadkę, jak np. Całun Turyński, relikwie krwi św. Januarego w Neapolu, itp.

Wyzwania, których możemy się podjąć dotyczą nawiedzania **grobów** (**obecnych** i wszystkich **poprzednich**) zaproszonych już przez nas patronów oraz ich **relikwii** dwóch rodzajów: **wyjątkowych** (_„insigni”_) i **potocznych** (_„non insigni”_), czyli według klasyfikacji sprzed 2017 roku - **relikwii I i II stopnia**.

---
Wyzwania związane z relikwiami i grobami możemy zapisywać gdziekolwiek i w dowolny sposób (wystarczy: numer, nazwa patrona, miejsce i data nawiedzenia grobu lub relikwii). Można też skorzystać z gotowych [formularzy](wszystkie_materialy_do_pobrania.md): **„[H] RELIKWIE I GROBY”**.

Aby zanotować lokalizacje relikwii i grobów, możemy skorzystać z listy [miejsc](jak_zanotowac_miejsca.md).

---
Aby danego dnia podjąć się wyzwania nawiedzenia relikwii lub grobu:
- ✅ Znajdź miejsce, w którym znajduje się grób lub relikwie zaproszonego już przez Ciebie patrona,
- ✅ **W tym dniu** osobiście nawiedź grób lub relikwie. Wymagane jest oglądanie ich bezpośrednio (choćby zza krat),
- ✅ Pomódl się w dowolny sposób. Może to być np. _„Ojcze Nasz ..., Zdrowaś Maryjo ..., Wierzę w Boga ...”_ lub ponownie odmówiona modlitwa, analogiczna jak przy [zapraszaniu nowych patronów](patroni.md),
- ✅ Jeżeli z konkretnymi relikwiami czy grobem wiąże się jakaś ciekawa historia, są one w jakikolwiek sposób wyjątkowe lub po prostu uda Ci się odnaleźć ich opis lub historię, przeczytaj i dowiedz się więcej.

Zachowanie powyższej kolejności nie jest wymagane.

---
### Kilka szczegółów by rozwiać wszelkie wątpliwości:
- w ramach wyzwań możemy nawiedzać relikwie - według starego podziału - I stopnia (pozostałości ciała patrona) i II stopnia (przedmioty mające bezpośredni kontakt z patronem za jego życia). Relikwie III stopnia pomijamy,
- w ramach wyzwań możemy nawiedzać aktualne groby patronów, ale także ich dawne groby, nawet jeśli ich ciała już tu nie spoczywają (np. Bazylika Grobu Świętego (Jezusa)),
- każdemu wyzwaniu związanemu z nawiedzeniem relikwii lub grobu danego patrona w jednym miejscu można sprostać tylko jeden raz,
- jako jedno wyzwanie traktujemy nawiedzenie relikwii lub grobu konkretnego patrona w jednym miejscu. Przykładowo, jeśli w pewnym kościele, czy muzeum znajduje się grób i 5 osobnych relikwiarzy jednego patrona, zapisujemy to jako jedno wyzwanie. Jeśli nawiedzimy w innym kościele inne jego relikwie, wtedy sprostamy kolejnemu wyzwaniu - dotyczy to także przypadku przeniesienia tych samych relikwii (lub grobu) w inne miejsce,
- jeśli (wspólny) grób lub relikwie dotyczą kilku patronów jednocześnie, nawiedzenie ich traktujemy jako odrębne wyzwania dla każdego z nich z osobna. W razie potrzeby, nawiedzając te same relikwie można sprostać wyzwaniu dotyczącemu najpierw jednemu patronowi, by po jakimś czasie (po zaproszeniu drugiego patrona) ponownie nawiedzić je, robiąc to także dla niego,
- jednego dnia można nawiedzić dowolną liczbę grobów i relikwii w wielu różnych miejscach i sprostać wszystkim wyzwaniom, których jeszcze nie mieliśmy.

[Powrót](index.md)
