# Co dalej? Czas na wyzwania!
#### Jeśli udało Ci się zaprosić do swojej drużyny kilku patronów lub wpisać na listę kilka świąt, to czas by zaznajomić się z drugim etapem zabawy - **wyzwaniami!**

Wiele poniższych wyzwań jest powiązanych z różnymi miejscami, w których należy je wykonać. Warto zaznajomić się z opisem [jak te miejsca zapisywać](jak_zanotowac_miejsca.md).

---
Nasi patroni i święta umożliwiają nam wykonywanie dalszych wyzwań związanych z każdym z nich z osobna. Mogą to być:
- **[kościoły](koscioly.md):** możemy udać się osobiście do jakiegokolwiek rzymskokatolickiego kościoła pod wezwaniem posiadanego patrona lub święta,
- **[ołtarze](oltarze.md):** wiele większych kościołów posiada jedną, kilka lub cały wieniec pięknych kaplic z bocznymi ołtarzami pod różnymi (innymi niż sam kościół) wezwaniami. Wystarczy osobiście je nawiedzić,
- **[msze święte](msze_swiete.md):** samo nawiedzenie kościołów lub ołtarzy (patrz wyżej) można dopełnić udziałem we mszy św. odprawionej w takim miejscu. To wyzwanie właśnie tego dotyczy,
- **[odpusty parafialne](odpusty_parafialne.md):** to jedne z najważniejszych wydarzeń każdej parafii, w których możesz osobiście uczestniczyć,
- **[relikwie i groby](relikwie_i_groby.md):** Kościół Katolicki uczy nas o duchowym obcowaniu świętych pośród nas. Na pewno zaskoczy Cię to jak wielu z nich znajduje się blisko Twojego miejsca zamieszkania także materialnie,

---
Możliwe jest także podejmowanie innych działań, niepowiązanych bezpośrednio z patronami i świętami. Są to:
- **[rocznice poświęcenia](rocznice_poswiecenia.md):** podobnie jak odpusty parafialne stanowią jedne z najważniejszych i nie mniej uroczyście obchodzone święta kościołów,
- **[nabożeństwa](nabozenstwa.md):** są wielowiekową tradycją Kościoła oraz wspaniałym sposobem na poznanie jego bogactwa i pogłębianie swojej wiary,
- **[sakramenty](sakramenty.md):** czy pamiętasz kiedy i gdzie przyjąłeś po raz pierwszy wszystkie swoje sakramenty? Stwórz swoją listę,
- **[szkaplerze](szkaplerze.md):** jeśli przyjąłeś jeden lub więcej szkaplerzy, możesz tutaj je sobie zapisać,
- **[kapłani](kaplani.md):** to oni niestrudzenie towarzyszą nam w drodze do Boga, mogą odprawiać msze św. i udzielać sakramentów. Tutaj możesz wpisać swoich ulubionych kapłanów lub tych, którzy odprawiają msze św., na których zapraszasz swoich nowych patronów.

---
Na pewno znalazłoby się jeszcze wiele możliwych **[innych wyzwań](inne_wyzwania.md)**, do których moglibyśmy Was zachęcić. Może uważasz, że warto by było je dopisać do naszej listy wyzwań?

Jeżeli coś Cię zainteresowało, możesz poznać więcej szczegółów na powyższych podstronach.

[Powrót](index.md)
