**Zaproś** Świętego lub Błogosławionego Kościoła Rzymskokatolickiego do grona Twoich **Patronów Orędowników**!

**Konieczne wymagania** zaproszenia:
- Odbywa się ono **zawsze wspólnie z wybranym drugim Uczestnikiem** inicjatywy _„Moi Patroni”_, z którym **trzeba się spotkać**!
- Na tym spotkaniu zarówno Ty, jak i drugi Uczestnik **musicie zaprosić Patrona Orędownika**! Warto wcześniej **ustalić między sobą**, których Patronów każdy chce zaprosić.
- Drugi Uczestnik **może zaprosić** tylko Patrona, którego **Ty jesteś już Posłańcem**, tzn. wykonałeś dla Niego wcześniej wyzwanie **[MM] Misja Posłańca**.
- Analogicznie, Ty **możesz zaprosić** tylko Patrona, którego drugi Uczestnik jest już **Posłańcem**.
- Możecie z drugim Uczestnikiem **zaprosić tego samego Patrona Orędownika**.
- Określony **Patron Orędownik może być zaproszony** przez daną osobę **tylko raz**!

Dzięki zaproszeniu Patronów Orędowników zarówno Ty, jak i drugi Uczestnik będziecie mieć możliwość **odkrywania imion** i **wykonywania wielu wyzwań** z Nimi związanych, dotyczących **uczynków miłosierdzia** względem innych ludzi **żyjących i zmarłych**.

Zapraszając Patrona Orędownika, prosisz Go:
- **by orędował za wszystkimi ludźmi**, których wspominasz, spotykasz, kochasz, ale także za tych zapomnianych i potrzebujących choćby naszego westchnienia,
- **by orędował także za Tobą**, byś umiał się **modlić** za innych, **ofiarowywać** za nich swoje cierpienia i trudy, byś był **użytecznym narzędziem** w rękach Boga w Jego dziele zbawienia.

Poprzez imiona uczysz się odnajdywać swoich Patronów Orędowników **w drugim człowieku**, co ma Tobie przypominać o konieczności ciągłego oddawania każdego człowieka Bożej opiece i orędownictwu Patronów.

Pamiętaj, że:
- można zaprosić tylko **jednego Patrona Orędownika** każdego dnia!
- z określonym Uczestnikiem możesz wspólnie zaprosić Patronów Orędowników **nie częściej niż raz w miesiącu kalendarzowym**!
