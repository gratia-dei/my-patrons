# Tytuły Patronów
Niektórzy patroni są czczeni przez Kościół Katolicki wielokrotnie w ciągu roku pod różnymi tytułami. Ma to na celu zwrócenie uwagi wiernych na szczególny rodzaj lub miejsce ich działania czy objawień, które są wspominane lub świętowane.

---
Tytuły patronów możemy zapisywać gdziekolwiek i w dowolny sposób (wystarczy: numer, imię z tytułem i data zaproszenia). Można też skorzystać z gotowych [formularzy](wszystkie_materialy_do_pobrania.md): **„[Ax] TYTUŁY PATRONÓW”**.

---
**Pamiętaj!** Musisz właśnie zapraszać w danym dniu albo mieć już wcześniej zaproszonego tego patrona, którego tytuł chcesz w tym dniu dodać do swojej listy.

Aby w danym dniu dodać do listy nowy tytuł patrona (jeden lub więcej):
- ✅ Wybierz go (patrona z tytułem) z listy patronów na ten dzień roku (zobacz [jak wybrać patrona](jak_wybrac_patrona_tytul_patrona_lub_swieto.md)),
- ✅ **W tym dniu** musisz zaprosić dowolnego nowego patrona (patrz strona o [patronach](patroni.md)),
- ✅ Przeczytaj jakąkolwiek notkę o patronie (z wybranym tytułem), opisującą jego znaczenie oraz genezę i historię kultu,
- ✅ Odmów następującą modlitwę do wybranego patrona, odpowiednio go tytułując:

> Św./Bł. _**[imię patrona z tytułem]**_,  
> Zapraszam Ciebie do grona moich osobistych patronów,  
> I proszę o opiekę, modlitwę, ochronę przed działaniem złego,  
> O wstawianie się za mną przed Tronem Trójcy Przenajświętszej,  
> O umocnienie w moim sercu wszelkich cnót Twoich,  
> Oraz o dobre natchnienia i prowadzenie w drodze do zbawienia,  
> W Imię Ojca i Syna i Ducha Świętego, Amen.

Zachowanie powyższej kolejności kroków nie jest wymagane.

---
Do czytania o patronach polecamy skorzystanie z takich stron jak: [Internetowa Liturgia Godzin](https://brewiarz.pl/czytelnia/swieci/index.php3), czy Wikipedia: (np. dla [Najswiętszej Maryi Panny](https://pl.wikipedia.org/wiki/Tytu%C5%82y_Maryi)).

### Kilka szczegółów by rozwiać wszelkie wątpliwości:
- w danym dniu możesz dodać do swojej listy dowolną liczbę tytułów zaproszonych już patronów,
- nie można dodać do listy konkretnego tytułu patrona wielokrotnie.
- przykłady tytułów: Najświętsza Maryja Panna _„Gietrzwałdzka”_ – 8 września, Najświętsza Maryja Panna _„z Lourdes”_ – 11 lutego, Najświętsza Maryja Panna _„Królowa Polski”_ – 3 maja, Najświętsza Maryja Panna _„Nieustającej Pomocy”_ – 27 czerwca, Najświętsza Maryja Panna _„z Góry Karmel”_ – 16 lipca, św. Józef _„Oblubieniec Najświętszej Maryi Panny”_ – 19 marca, św. Józef _„Rzemieślnik”_ – 1 maja, Jezus Chrystus _„Król Wszechświata”_ – ostatnia niedziela roku liturgicznego.
- tytuły numerujemy poprzez dodanie kolejnej litery (A, B, C, ...) do numeru jaki uzyskał patron na liście **„[A] PATRONI”** (patrz strona o [patronach](patroni.md)), np. jeśli na liście patronów Najświętsza Maryja Panna ma numer 17, to jej kolejne uzyskane tytuły otrzymają numery: 17A, 17B, 17C, itd. Kolejne tytuły Jezusa otrzymają numery: IIA, IIB, IIC, itd., gdyż ma On numer (rzymskie) „II” na liście patronów.

[Powrót](index.md)
