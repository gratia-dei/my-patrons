# <span class="status status-list"><span class="status status-list">VE</span> Msze Pogrzebowe</span>
---
## Cel
W <span class="selected-day-info">wybranym dniu</span>, na **Mszy św. pogrzebowej**, pomodlić się za wstawiennictwem **Patrona Orędownika** za zmarłą osobę o jego **imieniu**.
## Wybór
Wybierz:
- **patrona**, który **jest już Twoim Patronem Orędownikiem**, czyli ma status w kolorze: <span class="status status-red">czerwonym</span>, <span class="status status-orange">pomarańczowym</span>, <span class="status status-indigo">indygo</span>, <span class="status status-violet">fioletowym</span> albo <span class="status status-white">białym</span>,
- **Mszę św.**, która odbędzie się przed lub po pogrzebie, tzw. **pogrzebową**,
- **zmarłą osobę**, posiadającą **choć jedno imię** wybranego patrona, której dotyczy ta Msza.
## Limit
Dla **wybranej osoby** można wybrać tylko **jednego patrona**!
## Zadanie główne
W <span class="selected-day-info">wybranym dniu</span> osobiście (nie online!) weź udział we **Mszy św. pogrzebowej**, dotyczącej wybranej osoby.

Jeśli chcesz wiedzieć więcej, zobacz [WIĘCEJ INFORMACJI](#msze-pogrzebowe-wiecej-informacji).
## Modlitwa
W <span class="selected-day-info">wybranym dniu</span>, **za pośrednictwem patrona**, odmów dowolną modlitwę za tę zmarłą osobę, np.: _„Ojcze Nasz”_, _„Zdrowaś Maryjo”_, _„Wieczny odpoczynek”_ i _„[imię patrona], módl się za nami”_.
## Zadanie dodatkowe
**Dla chętnych**! Możesz wziąć udział w **ceremonii pogrzebowej** wybranej osoby, która odbywa się najczęściej przed lub po **Mszy św. pogrzebowej**. Da Ci to okazję do **ofiarowania** tego dodatkowego trudu w intencji tej **zmarłej osoby** i jej bliskich!
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< VE. MSZE POGRZEBOWE / DATA MSZY POGRZEBOWEJ / ALIAS PATRONA / WSZYSTKIE PODANE NA MSZY IMIONA ZMARŁEJ OSOBY Z ZAZNACZENIEM WSPÓLNYCH Z PATRONEM  
> \>\> VE1 / CZ 2023-08-17 / Piotr APO / [Piotr] Witold Nowak  
> \>\> VE2 / PT 2023-08-25 / Agata SYC / Helena [Agata] Kruk
### Wersja pełna:
> \<\< VE. MSZE POGRZEBOWE / DATA MSZY POGRZEBOWEJ / ALIAS PATRONA / WSZYSTKIE PODANE NA MSZY IMIONA ZMARŁEJ OSOBY Z ZAZNACZENIEM WSPÓLNYCH Z PATRONEM / CZY ODMÓWIONO MODLITWĘ ZA OSOBĘ ZMARŁĄ / CZY WZIĘTO UDZIAŁ W POGRZEBIE / KOMENTARZ  
> \>\> VE1 / CZ 2023-08-17 / Piotr APO / [Piotr] Witold Nowak / + / x / Msza o 12:00; Kalisz, Kościół św. Mikołaja; ks. Rafał Lisowski  
> \>\> VE2 / PT 2023-08-25 / Agata SYC / Helena [Agata] Kruk / + / + / Msza o 10:00; Kalisz, Kościół św. Mikołaja; ks. Rafał Lisowski; Pogrzeb o 12:00; Kalisz, Cmentarz Komunalny; ks. Adam Lewandowski

Uwagi:
- przez „**ALIAS PATRONA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyznakowego kodu** rozpoznawczego, np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.
<br />
<br />
<br />

---
# Udało się! Za pośrednictwem patrona pomodliłeś się za zmarłą osobę!
### Najcenniejszą rzeczą jaką możemy ofiarować zmarłym nie są kwiaty czy łzy, a modlitwa!

## <span id="msze-pogrzebowe-wiecej-informacji">Więcej informacji</span>
- **Nigdy nie zapominaj o modlitwie** za wszystkie zmarłe osoby - nawet te, dla których nie możesz sprostać temu wyzwaniu!
- Przez **Mszę św. pogrzebową** rozumiemy jedną **Mszę odprawioną** za zmarłą osobę, najczęściej **w dniu pogrzebu**, **w jego parafii lub kaplicy cmentarnej**. **Nie chodzi** o dowolną Mszę w jego intencji!
- Jeżeli patron ma więcej imion lub dodatkowo imiona zakonne, możesz modlić się za osoby **o którymkolwiek posiadanym imieniu** tego patrona. Przykładowo, **Święta Faustyna Kowalska** to tak naprawdę siostra **Maria Faustyna** posiadająca jeszcze świeckie imię **Helena** i dla wszystkich tych imion możesz wykonać to wyzwanie modląc się przez wstawiennistwo tej Świętej.
- Możesz modlić się za osoby, których **kolejne imię** pasuje do patrona, np. za **Stanisława Jana** możesz pomodlić się przez wstawiennictwo **św. Jana od Krzyża**.
- **Pasujące imiona**, to nie tylko identyczne imiona patrona, ale także jego **odmiany w innych językach** i **dla drugiej płci**, np. każdy święty lub błogosławiony **Henryk** to patron wszystkich osób mających imię: Henryk, Henryka, Henrietta, Henri, Enrique, itp.
- Jeśli jedna **Msza św. pogrzebowa** dotyczy **więcej osób**, możemy wykonać **dla każdej z nich osobne wyzwanie**, każdą powierzając innemu lub temu samemu patronowi.

---
[Powrót do Patronów Orędowników](patroni_oredownicy.md)  
[Powrót do głównego menu](index.md)
