Aby przygoda mogła się rozpocząć, potrzebny jest **Bóg oraz Ty!**

**Macie z Bogiem wspólny cel - Twoje zbawienie!** Bóg tego pragnie, chce dać Ci Swoją **wielką miłość i niewyobrażalne szczęście**, dla których Cię stworzył! Tylko, że Ty także **musisz tego chcieć** - w absolutnej wolności, bo **do miłości nie da się nikogo zmusić**! Droga do celu może wydawać się Tobie teraz długa i żmudna, w dodatku **nie zawsze będziesz wiedzieć którędy iść**, bo życie często daje wiele różnych możliwości.

Nasza inicjatywa _**„Moi Patroni”**_ powstała, by **stać się dla Ciebie drogowskazem**, który pozwoli Ci w nieco inny sposób, **lepiej poznać i ujrzeć piękno Boga i Kościoła**, a może także podpowie Ci bazując na sprawdzonej mądrości **Świętych i Błogosławionych**, która droga może być tą **właściwą dla Ciebie**! **Patroni to tacy superbohaterowie** naszych ..., a raczej każdych czasów, dlatego na pewno warto z każdym z nich z osobna spędzić trochę czasu.

Wróćmy jednak do początku ...

## Jak zostać Uczestnikiem? ##
Aby **stać się Uczestnikiem** inicjatywy **_„Moi Patroni”_**, należy wykonać dwa podstawowe wyzwania:
- **[B] Narodziny** - podziękowanie Bogu za dar swojego życia,
- **[I] Bóg** - powierzenie swojego udziału w inicjatywie _**„Moi Patroni”**_ Panu Bogu i wyznanie Mu swojej wiary.

Od tego momentu będziesz mógł **zapraszać Patronów** (na początku, by stali się Twoimi Opiekunami) **i powierzać im niektóre wykonywane przez Ciebie Misje Specjalne!**

## Jak to zrobić? ##
Skorzystaj z <a target="_blank" href="/my-challenges">edytora wyzwań</a> (link otworzy edytor na nowej karcie przeglądarki, dzięki czemu będzie można wykonywać tam czynności opisane tutaj)

**W tym edytorze zapisywać będziesz wszystkie swoje wyzwania**!

## Trochę teorii ##
**Zadaniem i celem Uczestnika** inicjatywy **_„Moi Patroni”_** jest **wykonywanie różnorakich wyzwań** związanych z Bogiem i Świętymi:

- każde **wyzwanie to jeden wiersz w tabelce edytora wyzwań**,
- każde **wyzwanie składa się z kroków** (jednego lub kilku), czyli prostych czynności jakie należy wykonać, aby sprostać temu wyzwaniu w całości,
- każde **wyzwanie ma swój status** (może być np. **wykonane**, **oczekujące**, **anulowane**, z pewnymi wariantami), który będzie ulegać zmianie przy wykonywaniu jego kroków.
- **kroki wyzwania** mogą być **obowiązkowe** lub **opcjonalne**,
- **stan wykonania kroków** w edytorze wyzwań wizualizować będzie tzw. **„Checklista”**,
- każdy **krok wyzwania** może być: **oczekujący** (na wykonanie), **wykonany** (gdy uda nam się go wykonać) albo **anulowany** (gdy zrezygnujemy z jego wykonania, bo np. będzie to już z jakichś przyczyn niemożliwe).

## Tworzenie wyzwań ##
Aby **dodać nowe wyzwanie**:
- **kliknij** znajdujący się w **edytorze wyzwań przycisk z plusikiem _„Dodaj nowe wyzwanie”_**,
- **wpisz datę wykonania wyzwania** - na ogół będziesz tu podawać **dzień dzisiejszy** albo niedawny, np. **wczorajszy** (jeśli nie uda Ci się wpisać wyzwania w dniu jego realnego wykonania), ale będą też wyzwania, w których konieczne będzie wpisanie **dat historycznych**, np. w wyzwaniu **[B] Narodziny** wpisz pełną datę swoich narodzin,
- **wybierz typ wyzwania** (w naszym przypadku będą to: **[B] Narodziny** i potem **[I] Bóg**),
- **wybierz osobę** przypisaną do wyzwania (tutaj pozostawiamy wybór: **_„Ja”_**),
- w niektórych typach wyzwań (np. w wyzwaniu **[I] Bóg**) wymagane będzie potwierdzenie faktu wykonania **_„wymaganych kroków checklisty”_**, które **należy wykonać w podanym wyżej dniu wyzwania**!
- w przyszłości mogą się zdarzyć także wyzwania, w których konieczne będzie **dodanie _„wymaganych notatek”_**.
- **kliknij** przycisk **_„Dodaj nowe wyzwanie”_**.

<br />

#### Gratulacje! Udało Ci się utworzyć nowe wyzwanie! ####
<br />

## Pozostałe kroki wyzwania ##
**Warto wykonać od razu i oznaczyć** wykonanie powiązanych z tym wyzwaniem **kroków**! W tym celu kliknij pasek postępu w kolumnie **_„Checklista”_**, **wybieraj kolejno** każdy niedokończony krok, **wykonując** to, co jest zawarte w jego opisie i **zaznaczając** odpowiedni przycisk na dole.

## Notatki i akcje wyzwania ##
W każdym momencie możesz także **wpisywać, usuwać i edytować notatki dotyczące wyzwania** oraz wykonywać dostępne **_„Akcje wyzwania”_** w razie potrzeby (przyciski dostępne po prawej stronie). **Zalecamy tutaj ostrożność**, gdyż niektóre duże zmiany w historycznych wyzwaniach mogą spowodować utratę spójności danych, gdy np. usuniesz jedno wyzwanie, które jest wymagane do kilku dodanych później.

## Utwórz drugie wyzwanie ##
Teraz, analogicznie jak dla wyzwaniu typu **[B] Narodziny**, utwórz w edytorze wyzwań drugie wyzwanie typu **[I] Bóg**.

## Zapis do plików ##
Na koniec warto **zapisać do pliku** to, co do tej pory zostało utworzone w edytorze wyzwań. W tym celu:
- kliknij przycisk **_„Zapisz plik”_**,
- **wpisz imię i nazwisko** swoje lub osoby, której plik zapisujesz (np. swojemu dziecku),
- **nadaj plikowi nazwę**, pod którą będzie on zapisywany (tu np. można użyć formy **_„jan-nowak”_**, co będzie zapisywać w pliku o nazwie _**„jan-nowak.mypatrons.json”**_,
- za pomocą dostępnego **przełącznika**, do powyższej nazwy **możesz włączyć automatyczne dodawanie znacznika czasu UTC** (ang. _Coordinated Universal Time_), by **nie nadpisywać** wciąż jednego pliku tylko **tworzyć nowy przy każdym kolejnym zapisie** i tak zostawić sobie możliwość powrotu do wcześniejszej wersji pliku,
- kliknij przycisk **_„Zapisz plik wyzwań”_**. Warto **zapoznać się z uwagami** nad tym przyciskiem, co może **ułatwić** Tobie zarządzanie plikami i pozwoli **uchronić** przed ich utratą w przyszłości!

**Uwaga!** Nie zalecamy jakichkolwiek samodzielnych zmian w treści zapisywanych plików. Może to uszkodzić plik i uniemożliwić jego późniejsze wykorzystanie!

## Odczyt zapisanych plików ##
Teraz możesz **wyjść** z edytora wyzwań, **wejść** do niego ponownie i spróbować **wczytać zapisany przez Ciebie plik**. W tym celu kliknij przycisk **_„Wczytaj plik”_** i wybierz plik, który chcesz otworzyć. **Udało się?**

## Trochę ćwiczeń ##
**Możesz teraz także poćwiczyć** (już bez zapisywania do pliku) np. edytowanie wyzwań i kroków, ich usuwanie oraz pracę z notatkami.

## Podsumowanie ##
**Gratulacje!** Udało Ci się zrobić wszystko, co było wymagane by **stać się Uczestnikiem inicjatywy _„Moi Patroni”_**! Teraz możliwe będzie **zapraszanie Patronów i powierzanie im** wykonywanych przez Ciebie **Misji Specjalnych**!

Masz już wiedzę na temat wyzwań: **[B] Narodziny** i **[I] Bóg**.

### Warto trzymać się zasady, by wykonywać i dodawać w edytorze wyzwań tylko i wyłącznie wyzwania poznanych już w tym przewodniku typów i nie wybiegać naprzód, bo na wszystko przyjdzie odpowiedni czas! ###
<br />

**Znasz** już ideę i cel inicjatywy _**„Moi Patroni”**_, **umiesz** korzystać z edytora wyzwań, dodawać nowe wyzwania, modyfikować je, usuwać, **wiesz** czym są kroki wyzwania i jak oznaczać ich wykonanie, co wpływa na status wyzwania, **potrafisz** zapisywać pliki i je wczytywać.

Reasumując: **posiadasz jakieś 95% potrzebnych umiejętności**! Najtrudniejsze już za Tobą!

## Co dalej? ##
&gt;&gt;&gt; [Poznaj Misje Apostoła](/guide/apostles-missions) - warto je poznać już teraz i zapamiętać, bo **mogą się przydać wkrótce**.  
&gt;&gt;&gt; [Notatki własne](/guide/own-notes) - słów kilka.  
&gt;&gt;&gt; [Zapraszaj Patronów Opiekunów](/guide/guardian-patrons) - zacznij już dziś! **Święci czekają na Ciebie**!

&lt;&lt;&lt; [Powrót do strony początkowej przewodnika](/guide)
