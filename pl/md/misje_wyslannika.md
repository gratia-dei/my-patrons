# <span class="status status-list"><span class="status status-mission">MA</span> Misje Wysłannika</span>
---

## Cel
W <span class="selected-day-info">wybranym dniu</span> **stać się wysłannikiem wybranego patrona**, czyli poprosić go o zgodę, by w przyszłości - każdorazowo zostawał **Patronem Orędownikiem** wszystkich osób, które o to poproszą **za naszym pośrednictwem**, patrz lista [<span class="status status-list"><span class="status status-red">U</span> Patroni Orędownicy</span>](patroni_oredownicy.md).
## Wymaganie
Wykonanie zadania [<span class="status status-list"><span class="status status-god">I</span> Bóg</span>](bog.md) musisz mieć już za sobą!
## Wybór
Wybierz patrona, któremu **nie powierzyłeś jeszcze swojej misji Wysłannika**. Jego status może być w dowolnym kolorze - nawet <span class="status status-black">czarnym</span>.

Wybrany **patron musi spełniać także co najmniej jedno** poniższe kryterium:
1. Na poniższej [stronie](https://pl.patrons.space/dates/list-of-patrons-and-immovable-feasts), **patron znajduje się na liście** dla dnia roku będącego **dniem Twoich urodzin** lub **pierwszego przyjęcia przez Ciebie dowolnego Sakramentu** (wybierz dni w poniższym formularzu z uwzględnieniem przestępności roku):  
_**UWAGA!** Stale pracujemy, aby poniżej dostępni byli wszyscy patroni spełniający kolejne kryteria wyboru: pkt. 4 i 5. [**Wesprzyj nas!**](https://pl.gratiadei.org/#wesprzyj-nas)_
<iframe id="my-patrons-for-today" src="https://pl.patrons.space/dates/list-of-patrons-and-immovable-feasts?content-only=1"></iframe>
1. Patron jest **patronem Twojego imienia**: z Chrztu św. (pierwsze, drugie imię), Bierzmowania lub przyjętych imion zakonnych (pomocna może być Twoja lista [<span class="status status-list"><span class="status status-list">YA</span> Osiągnięcie: Patroni Moich Imion</span>](osiagniecie_patroni_moich_imion.md)),
1. Patron jest Twoim **Patronem Przyjacielem** (patrz Twoja lista [<span class="status status-list"><span class="status status-white">P</span> Patroni Przyjaciele</span>](patroni_przyjaciele.md)),
1. **Dzień roku, w którym zmarł patron** jest znany i jednoznaczny (także w przypadku śmierci w nocy z dnia poprzedniego na ten dzień) oraz **przypada**, jak w pkt 1, **w dniu Twoich urodzin** lub **pierwszego przyjęcia przez Ciebie dowolnego Sakramentu**,
1. Patron jest wpisany w którymkolwiek zaakceptowanym przez Papieża, oficjalnym watykańskim wydaniu **Martyrologium Rzymskiego** w dowolnym dniu roku, będącym, jak w pkt 1, **dniem Twoich urodzin** lub **pierwszego przyjęcia przez Ciebie dowolnego Sakramentu**.

**UWAGA!** Wspomniane powyżej **dni Twoich urodzin** i **pierwszego przyjęcia przez Ciebie dowolnego Sakramentu** znajdziesz na Twojej liście: [<span class="status status-list"><span class="status status-list">J</span> Narodziny i Sakramenty</span>](narodziny_i_sakramenty.md).
## Zadanie główne
W <span class="selected-day-info">wybranym dniu</span> udaj się do dowolnej **przydrożnej kapliczki**, przy której jeszcze **nie powierzałeś swojej misji Wysłannika żadnemu patronowi**! Kapliczka ta **powinna znajdować się „pod gołym niebem”**!

**UWAGA!** Każde powierzenie misji Wysłannika **musi się odbyć przy innej przydrożnej kapliczce**, ale **w jednym dniu można powierzyć tę misję wielu różnym patronom**!

Jeśli chcesz wiedzieć więcej, zobacz [WIĘCEJ INFORMACJI](#misje-wyslannika-wiecej-informacji).
## Modlitwa
W <span class="selected-day-info">wybranym dniu</span>, będąc przy kapliczce i najlepiej klęcząc, **odmów następującą modlitwę** zwracając się do wybranego patrona (np.: „Błogosławiony Albercie Avogadro”, „Święta Joanno de Valois”, „Wszyscy Wierni Zmarli”):
> Św./Bł. _**[imię jednego patrona / nazwa zbiorcza wielu patronów]**_,  
> powierzam Tobie/Wam moją szczególną misję Wysłannika,  
> proszę o dobre natchnienia i motywację,  
> bym gorliwiej modlił/a się za innych i mówił/a im o Tobie/Was,  
> gdyż pragnę pomagać wszystkim w zapraszaniu Ciebie/Was,  
> do grona Patronów Orędowników, gdy taka będzie ich wola.  
> Amen.
## Zadanie dodatkowe
**Pomódl się dodatkowo** do Jezusa i patronów kapliczki, przy której się znajdujesz w intencji dokonanego właśnie powierzenia misji.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< MA. MISJE WYSŁANNIKA / DATA POWIERZENIA MISJI / ALIAS PATRONA / OPIS KAPLICZKI  
> \>\> MA1 / WT 2023-08-01 / Maria NMP / Szlak czerwony: Międzygórze - Schronisko pod Śnieżnikiem, pierwsza kapliczka Matki Bożej na drzewie  
> \>\> MA2 / WT 2023-08-01 / Lidia TIA / Szlak czerwony: Międzygórze - Schronisko pod Śnieżnikiem, druga kapliczka Matki Bożej na drzewie  
> \>\> MA3 / PT 2023-08-04 / Alfons LIG / Bystrzyca Kłodzka, kapliczka Matki Bożej przy ul. Wojska Polskiego  
> \>\> MA4 / SO 2023-08-05 / Jarogniew WOJ / Szlak żółty: Międzygórze - Góra Igliczna, krzyż na polu
### Wersja pełna:
> \<\< MA. MISJE WYSŁANNIKA / DATA POWIERZENIA MISJI / ALIAS PATRONA / OPIS KAPLICZKI / CZY ODMÓWIONO MODLITWĘ DO PATRONA / CZY ODMÓWIONO MODLITWĘ DO JEZUSA I PATRONÓW KAPLICZKI / KRYTERIUM WYBORU PATRONA / KOMENTARZ  
> \>\> MA1 / WT 2023-08-01 / Maria NMP / Szlak czerwony: Międzygórze - Schronisko pod Śnieżnikiem, pierwsza kapliczka Matki Bożej na drzewie / + / + / PCH:1  
> \>\> MA2 / WT 2023-08-01 / Lidia TIA / Szlak czerwony: Międzygórze - Schronisko pod Śnieżnikiem, druga kapliczka Matki Bożej na drzewie / + / + / PBI  
> \>\> MA3 / PT 2023-08-04 / Alfons LIG / Bystrzyca Kłodzka, kapliczka Matki Bożej przy ul. Wojska Polskiego / + / + / DBI:2019-08-01 (MR2004:1) / Pamiątkowe zdjęcie z innymi Uczestnikami inicjatywy  
> \>\> MA4 / SO 2023-08-05 / Jarogniew WOJ / Szlak żółty: Międzygórze - Góra Igliczna, krzyż na polu / + / + / DCH:2005-08-24 (DSM)

Uwagi:
- przez „**ALIAS PATRONA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyliterowego kodu** rozpoznawczego, np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- jako „**KRYTERIUM WYBORU PATRONA**” możemy podać np.: „**PCH:1**” - patron naszego pierwszego imienia nadanego na Chrzcie św., „**PBI**” - patron wybranego imienia na Bierzmowaniu, „**PZA:2**” - patron naszego drugiego imienia zakonnego, „**PRZ:17**” - nasz Patron Przyjaciel o numerze **P17**, „**DXX:RRRR-MM-DD (PODKRYTERIUM)**” - patron spełniający podkryterium dla wybranego dnia naszych narodzin (**DUR**) albo pierwszego przyjęcia Sakramentu: Chrztu (**DCH**), Spowiedzi (**DSP**), Komunii (**DKO**), Bierzmowania (**DBI**), Namaszczenia Chorych (**DNC**), Małżeństwa (**DMA**) lub Kapłaństwa (**DKA**),
- jako „**PODKRYTERIUM**” (patrz poprzedni punkt) możemy podać np.: „**MR**” - istnieje wpis tego patrona w którymś oficjalnym wydaniu Martyrologium Rzymskiego dla podanego dnia, „**MR1948:3**” - w Martyrologium z 1948 roku wybrany patron jest opisany w trzecim elogium dla podanego dnia (jeśli elogium dotyczy wielu patronów, a ten nasz jest podany np. jako siódmy, możemy podać „MR1948:3.7”), „**DSM**” - podany dzień jest rocznicą śmierci danego patrona, „**INN**” - w podanym dniu przypada inny dzień wspomnienia, podany na stronie [naszego projektu „Patrons Space”](https://pl.patrons.space),
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.

## Karty
Jeśli jeszcze nie masz [karty bazowej](karty_kolekcjonerskie.md#karty-kolekcjonerskie-karty-bazowe) z tym patronem, **stwórz ją odręcznie** na kartce wielkości karty lub **wydrukuj gotowy szablon** do wypełnienia.

Zrobisz to łatwo drukując [ten plik](/pl/pdf/karty_bazowe.zip) lub za pomocą formularza na stronie [naszego projektu **_„Patrons Space”_**](https://pl.patrons.space/cards). Pamiętaj, by wielkość wydrukowanych kart była odpowiednia, należy **drukować pliki w domyślnej skali**!

**Wszystkie swoje karty** najlepiej przechowywać w albumie lub specjalnym pudełku, co ułatwi Ci późniejsze wyszukiwanie zaproszonych już patronów!

**UWAGA!** Oznacz kartę wybranego patrona Twoją misją Wysłannika, aby było widoczne, że **za Twoim pośrednictwem mogą zapraszać go inni uczestnicy** do grona swoich [Patronów Orędowników](patroni_oredownicy.md).
<br />
<br />
<br />

---
# Udało się! Powierzyłeś patronowi swoją **misję Wysłannika**!
### Możliwość orędowania za Tobą i innymi Uczestnikami sprawi mu wielką radość!
---

## <span id="misje-wyslannika-wiecej-informacji">Więcej informacji</span>
- Jeśli nie możemy podejść pod samą kapliczkę lub jest to niebezpieczne (np. jest ona za płotem, na środku ronda, itp.), **możemy modlić się widząc ją bezpośrednio i będąc w bezpiecznej odległości od niej**.

---
[Powrót do szczególnych misji](jak_powierzac_patronom_swoje_szczegolne_misje.md)
[Powrót do głównego menu](index.md)
