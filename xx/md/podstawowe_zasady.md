# Podstawowe zasady
Na wstępie:
- udział w inicjatywie **Moich Patronów** polega na wykonywaniu **zadań** i sporządzeniu notatek na odpowiednich **formularzach**, by nie zapomnieć co już osiągnęliśmy,
- zabawę może zacząć **każda osoba**, bez konieczności informowania o tym kogokolwiek,
- w każdym momencie można przerwać udział i wrócić do nas po dowolnie długiej przerwie.

---
O formularzach:
- **formularze** są zawsze nazwane literkami (A, B, C, IA, IB, itd.) lub symbolami (\*, #, ∞, itd.) ,
- każdy **formularz** służy do notowania czego innego, i mogą to być np.:
  - **zaproszeni patroni** - np. św. Jan Apostoł,
  - **wykonane wyzwania** - np. udział w odpuście parafialnym patrona X w parafii Y,
  - **zdobyte osiągnięcia** - np. udane zaproszenie wszystkich dwunastu Apostołów,
  - **inne informacje** - konieczne do zapisania albo tylko dla chętnych, np. miejsce Mszy św., w której uczestniczyliśmy,
- można skorzystać z gotowych [propozycji **formularzy**](wszystkie_materialy_do_pobrania.md) lub notować sobie wszystko: na komputerze, kartce, w zeszycie czy innym dowolnym miejscu,
- niektóre **formularze** mają określone **wymagania**, które trzeba mieć spełnione, aby móc cokolwiek tam wpisać i wykonać,
- część **formularzy** ma ograniczony, np. dzienny **limit zadań**, jakie można wykonać.

---
O zadaniach:
- **zadania** są podzielone na **kroki**,
- niektóre **kroki** należy wykonać tylko w określonym dniu lub czasie (będzie to jasno napisane!), czas na inne jest dowolny,
- kolejność wykonywania **kroków** nie jest ustalona, chyba że zostanie napisane inaczej.

---
**Pamiętaj!** Kluczową rzeczą jest **uczciwość** przed samym sobą, Bogiem i innymi. Aby zabawa mogła przynosić dobre owoce, nie powinniśmy w żaden sposób kreować rzeczywistości, koloryzować i chodzić na skróty!

---
### <div class="colored centered">Zaczynamy!</div>

[Powrót](index.md)
