# <span class="status status-list"><span class="status status-list">F</span> Adoracje</span>
---
## Cel
W <span class="selected-day-info">wybranym dniu</span> adorować co najmniej przez godzinę **Najświętszy Sakrament** w kościele, będącym pod wezwaniem zaproszonego **Patrona Obrońcy** lub odkrytego **święta**.
## Wybór
Wybierz:
- **patrona**, który **jest już Twoim Patronem Obrońcą** albo **odkryte** już przez Ciebie **święto**, czyli mają status w kolorze: <span class="status status-green">zielonym</span>, <span class="status status-blue">niebieskim</span>, <span class="status status-violet">fioletowym</span>, <span class="status status-indigo">indygo</span> albo <span class="status status-white">białym</span>,
- **kościół** dedykowany **wybranemu patronowi** lub **świętu**.
## Limit
  Maksymalnie **jedna adoracja z patronem** dziennie!
## Zadanie główne
W <span class="selected-day-info">wybranym dniu</span>:
- osobiście nawiedź **kościół**, by bezpośrednio **ujrzeć wystawiony w nim Najświętszy Sakrament**, choćby zza krat lub szyby,
- **poproś**, by wspólnie z Tobą trwał na tej adoracji **patron** tego miejsca (lub którego dotyczy **święto** będące wezwaniem tego miejsca). Może to być np. _„Ojcze Nasz”_, _„Zdrowaś Maryjo”_ i _„[imię patrona], módl się za mną”_,
- **trwaj** przed **Najświętszym Sakramentem** sumarycznie przez co najmniej **jedną godzinę**! Nie musisz się już modlić i klęczeć, patrz na **Jezusa w Hostii**, adoruj Go, ciesz się Jego obecnością, przyjmuj Jego dary, rozmyślaj o Nim, o wybranym **patronie**, słuchaj natchnień.

**UWAGA**! Czas spędzony na adoracji **możesz rozdzielić** na więcej dni po minimum **15 minut**.

Jeśli chcesz wiedzieć więcej, zobacz [WIĘCEJ INFORMACJI](#adoracje-wiecej-informacji).
## Modlitwa
**Na koniec godzinnej adoracji**, trzykrotnie odmów modlitwę:
> Niechaj będzie pochwalony Przenajświętszy Sakrament,  
> teraz i zawsze i na wieki wieków.  
> Amen.
## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< F. ADORACJE / DATA ROZPOCZĘCIA ADORACJI / ALIAS PATRONA LUB ŚWIĘTA / NAZWA MIEJSCA Z ZAZNACZONYM PATRONEM LUB ŚWIĘTEM  
> \>\> F1 / PT 2023-11-17 / Szczepan MEC / Kraków, Kościół [św. Szczepana]  
> \>\> F2 / ŚR 2023-12-20 / Michał ARC / Kraków, Kościół [św. Michała Archanioła] i Stanisława Biskupa i Męczennika na Skałce
### Wersja pełna:
> \<\< F. ADORACJE / DATA ROZPOCZĘCIA ADORACJI / ALIAS PATRONA LUB ŚWIĘTA / CZY NA POCZĄTKU ODMÓWIONO MODLITWĘ DO PATRONA / CZY ODMÓWIONO MODLITWĘ KOŃCOWĄ / CZAS ADORACJI PODZIELONY NA KWADRANSE / NAZWA MIEJSCA Z ZAZNACZONYM PATRONEM LUB ŚWIĘTEM / KOMENTARZ  
> \>\> F1 / PT 2023-11-17 / Szczepan MEC / + / + / 1, 2, 3, 4 / Kraków, Kościół [św. Szczepana] / 35min (PT 2023-11-17) + 15min (PN 2023-11-20) + 15min (WT 2023-11-21)  
> \>\> F2 / ŚR 2023-12-20 / Michał ARC / + / + / 1, 2, 3, 4 / Kraków, Kościół [św. Michała Archanioła] i Stanisława Biskupa i Męczennika na Skałce

Uwagi:
- przez „**ALIAS PATRONA LUB ŚWIĘTA**” rozumiemy dowolną, nadaną przez nas skróconą nazwę patrona, która będzie dla nas intuicyjna i uchroni przed koniecznością wpisywania długiej nazwy i daty śmierci za każdym razem. Dobrze wydaje się sprawdzać połączenie **głównego imienia patrona** i **nadanego trzyliterowego kodu** rozpoznawczego (ewentualnie z dodatkowym trzyliterowym oznaczeniem święta tego patrona), np. „**Jan VIA**” może oznaczać Jana Marię Vianneya, „**Maria NMP**” - Najświętszą Marię Pannę, „**Maria NMP:WSP**” - Matkę Bożą Wspomożenia Wiernych, „**Damian KOS**” - Damiana (obok Kosmy), „**Pius 5PP**” - Piusa V papieża, a „**X AST**” - Aniołów Stróżów,
- aby było jasne kogo dotyczy dany alias, **przed pierwszym jego użyciem** można dodać pełen opis patrona, np.:
> \>\> ... / Maria FAU -- Maria Faustyna Kowalska +1938-10-05 / ...  
> ...  
> \>\> ... / Maria FAU / ...  
> ...  
> \>\> ... / Maria FAU / ...
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.
<br />
<br />
<br />

---
# Udało się! Adorowałeś Najświętszy Sakrament z patronem!
### Sprawdź, jak regularne adorowanie Jezusa w Hostii ukrytego może zmienić Twoje życie!
---

## <span id="adoracje-wiecej-informacji">Więcej informacji</span>
- Tego zadania **nie można łączyć** z adoracją przy zapraszaniu **Patronów Przyjaciół** na liście [<span class="status status-list"><span class="status status-white">P</span> Patroni Przyjaciele</span>](patroni_przyjaciele.md)!
- Aby rozpocząć nową adorację **Najświętszego Sakramentu** na tej liście, **musisz najpierw zakończyć** poprzednią **minimum dzień wcześniej**!
- Jeśli miejsce adoracji jest pod wezwaniem kilku patronów, którzy są już naszymi **Patronami Obrońcami**, musimy wybrać **tylko jednego** z nich do każdej adoracji. Nawet np. w kościele _„pw. Świętej Rodziny”_ (jeśli oczywiście mamy już odkryte to święto) musimy wybrać czy wykonujemy to wyzwanie dla Jezusa, Maryi czy Józefa.

---
[Powrót do Patronów Obrońców](patroni_obroncy.md)  
[Powrót do świąt](swieta.md)  
[Powrót do głównego menu](index.md)
