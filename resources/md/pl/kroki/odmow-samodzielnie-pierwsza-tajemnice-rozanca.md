**Wybierz tajemnice**, które będziesz rozważać podczas całego Różańca i **odmów** samodzielnie **pierwszą dziesiątkę** w intencji Uczestnika, z którym zaprosiliście wspólnie **Patrona Orędownika**.

Dziesiątkę odmawia się następująco:
- mówimy nazwę rozważanej tajemnicy:
  - jeśli wybrano tajemnice **radosne**, będzie to: _„Zwiastowanie Najświętszej Maryi Pannie”_,
  - jeśli wybrano tajemnice **światła**, będzie to: _„Chrzest Pana Jezusa w Jordanie”_,
  - jeśli wybrano tajemnice **bolesne**, będzie to: _„Modlitwa Pana Jezusa w Ogrójcu”_,
  - jeśli wybrano tajemnice **chwalebne**, będzie to: _„Zmartwychwstanie Pana Jezusa”_,
- modlitwa _„Ojcze nasz”_:

> Ojcze nasz, któryś jest w niebie:  
> święć się imię Twoje,  
> przyjdź Królestwo Twoje,  
> bądź wola Twoja jako w niebie, tak i na ziemi.  
> Chleba naszego powszedniego daj nam dzisiaj.  
> I odpuść nam nasze winy,  
> jako i my odpuszczamy naszym winowajcom.  
> I nie wódź nas na pokuszenie,  
> ale nas zbaw ode złego.  
> Amen.

- 10 razy modlitwa _„Zdrowaś Maryjo”_:

> Zdrowaś Maryjo, łaski pełna, Pan z Tobą,  
> błogosławionaś Ty między niewiastami  
> i błogosławiony owoc żywota Twojego, Jezus.  
> Święta Maryjo, Matko Boża,  
> módl się za nami grzesznymi  
> teraz i w godzinę śmierci naszej.  
> Amen.

- modlitwa _„Chwała Ojcu”_:

> Chwała Ojcu i Synowi, i Duchowi Świętemu,  
> jak była na początku, teraz i zawsze,  
> i na wieki wieków.  
> Amen.

- warto także odmówić poniższą modlitwę _„O mój Jezu”_:

> O mój Jezu,  
> przebacz nam nasze grzechy,  
> zachowaj nas od ognia piekielnego,  
> zaprowadź wszystkie dusze do nieba  
> i dopomóż szczególnie tym,  
> którzy najbardziej potrzebują Twojego miłosierdzia.
