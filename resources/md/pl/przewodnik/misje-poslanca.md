**UWAGA!** Aby użyć w praktyce i w pełni zrozumieć poniższy tekst, wymagana jest uprzednia znajomość obszaru [Patroni Imienia](/guide/name-patrons) oraz [Sakramenty](/guide/sacraments).

---
Powierzenie **Świętemu lub Błogosławionemu** Twojej **Misji Posłańca** oznacza, że dla Niego zgadzasz się od tego momentu pełnić rolę **Posłańca** dla wszystkich innych Uczestników inicjatywy _„Moi Patroni”_, którzy **z Twoim udziałem** będą chcieli zaprasić Go jako swojego **Patrona Orędownika**!

## Cel ##
Powierzając Misję Posłańca Świętemu lub Błogosławionemu, **prosisz Go o modlitwę i wsparcie** w mówieniu o Nim i sumiennym umożliwianiu innym Uczestnikom zapraszania Go do grona **Patronów Orędowników**, gdy tylko będą Cię o to **prosić**! Powinieneś **służyć** im niezależnie od sentymentów i nawet gdyby wiązało się to z trudem z Twojej strony.

## Jak często? ##
Nie ma ograniczeń w liczbie powierzanych **Misji Posłańca** w ciągu jednego dnia. Każda misja musi jednak zostać powierzona **przy innym przydrożnym krzyżu lub kapliczce**, przy której jeszcze tego nie robiłeś!

## Jak powierzyć Świętemu lub Błogosławionemu swoją Misję Posłańca? ##
Wybierany Patron, którego chcesz zostać **Posłańcem** musi być już Twoim **Patronem Imienia** lub **Przewodnikiem**. Możesz też wybrać Patrona, gdy wiarygodna rocznica Jego śmierci, obchodzonego święta lub Jego elogium w którymkolwiek oficjalnym watykańskim wydaniu Martyrologium Rzymskiego **przypada w rocznicę Twoich urodzin lub pierwszego przyjęcia przez Ciebie któregokolwiek Sakramentu**.

Brzmi skomplikowanie, ale wystarczy po prostu wybrać Patrona dostępnego do wyboru **w edytorze wyzwań**, klikając przycisk **_„Dodaj nowe wyzwanie“_** i wybierając typ wyzwania: **_„Misja Posłańca [MM]”_**.

## Krok 1: Pomódl się przy przydrożnym krzyżu lub kapliczce ##
Na początku, **w dniu wybranym na powierzenie misji,** wykonaj poniższe czynności:
- **udaj się** do dowolnego **przydrożnego krzyża lub kapliczki**, przy których jeszcze **nie powierzałeś swojej Misji Posłańca żadnemu Patronowi**,
- **pomódl się** do Jezusa i ewentualnych innych Patronów kapliczki, przy której się znajdujesz w intencji dokonującego się właśnie powierzenia **Misji Posłańca**.

## Krok 2: Powierz Świętemu lub Błogosławionemu swoją Misję Apostoła ##
Także **w tym dniu i miejscu odmów poniższą modlitwę**, będącą powierzeniem Misji Posłańca:

> Św./Bł. _**[wymień adresata modlitwy]**_,  
> powierzam Tobie/Wam moją szczególną misję Posłańca,  
> proszę o dobre natchnienia i motywację,  
> bym gorliwiej modlił/a się za innych i mówił/a im o Tobie/Was,  
> gdyż pragnę pomagać wszystkim w zapraszaniu Ciebie/Was,  
> do grona Patronów Orędowników, gdy taka będzie ich wola.  
> Amen.

## Krok 3: Uzupełnij dowolne notatki ##
**Krok ten jest opcjonalny** i nawet jeśli nie chcesz nic zanotować dodatkowego, **możesz go oznaczyć jako wykonany**. Aby szybko przejść do notatek, jednocześnie oznaczając ten krok jako wykonany, wystarczy **kliknąć ikonkę edycji** <a class="challenge-action-button"><img class="svg-image" src="/files/resources/svg/card-list.svg" /></a> w opisie kroku.

## Gratulacje! ##
Wybranemu Świętemu lub Błogosławionemu została powierzona Twoje **Misja Posłańca**!

## Więcej informacji ##
W edytorze wyzwań kliknij przycisk **_„Dodaj nowe wyzwanie“_** i wybierz typ wyzwania: **_„Misja Posłańca [MM]”_**.

## Co dalej? ##
&gt;&gt;&gt; [Patroni Orędownicy](/guide/advocate-patrons) - wszystko z innymi lub dla innych!
