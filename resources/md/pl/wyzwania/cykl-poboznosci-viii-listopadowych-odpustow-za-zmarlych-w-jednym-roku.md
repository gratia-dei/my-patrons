**Wpisz aktualną lub historyczną datę** (jeśli pamiętasz) uzyskania jednego z ośmiu **listopadowych odpustów za zmarłych** w powyższym polu **„Data wyzwania”**.

Jedno wyzwanie dotyczy **pojedynczego odpustu** i docelowo powinno być wpisane 8 razy w kolejności chronologicznej, by wypełnić cały **„cykl pobożności”**<sup>1</sup>!

---
**W ramach wyzwania**, we wszystkich ośmiu dniach, **od 1 do 8 listopada** (w jednym roku) wykonaj poniższe kroki:
- **każdego dnia** uzyskaj **odpust zupełny** za jedną osobę zmarłą, wypełniając zwykłe warunki:
  - będąc w stanie Łaski Uświęcającej, przyjmij **Komunię Świętą**,
  - odmów modlitwy w intencjach papieskich (Ojcze nasz, Zdrowaś Mario),
  - wyrzeknij się przywiązania do jakiegokolwiek grzechu, nawet powszedniego (spełnienie tego warunku jest dość trudne, nie spełnienie tego warunku da odpust cząstkowy i liczy się także jako wykonane wyzwanie!),
- **każdego dnia** **udaj się** na dowolny **cmentarz** i **pomódl się** tam **za zmarłych**.

**UWAGA**! Rozpoczęcie **później niż 1 listopada** lub **przerwanie ciągłości 8 dni** w jednym roku, spowoduje konieczność wykonania tego wyzwania w kolejnym roku od początku, ale oczywiście **warto nadal zdobywać odpusty do 8 listopada** i w dowolnym innym okresie roku (wtedy da to odpust cząstkowy)!

---
Przypisy:

- <sup>1</sup> W ramach inicjatywy _„Moi Patroni”_ dostępne są wyzwania takie jak to, które nazwaliśmy **„cyklami pobożności”**. Bazują one na uznanych w Kościele **nabożeństwach lub innych aktach pobożności**, w których uczestniczy się **w wielu etapach** i najczęściej nie ma konieczności udziału we wszystkich, by Bóg wypełnił swoją obietnicę i obdarzył nas swoją łaską. Choć gorąco polecamy każdy, choćby pojedynczy udział w takich formach pobożności, chcemy **dać Ci jednak szansę ambitnego uczestnictwa w ich pełnym wymiarze** i tylko **po przejściu wszystkich etapów** umożliwić Ci potem powierzanie **kolejnym Patronom** swojej **Misji Pobożności** za każdy kolejny udział w tym wyzwaniu!
