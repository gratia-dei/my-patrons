# Ołtarze
Każdy kościół posiada swój ołtarz główny. Często można się spotkać także z ołtarzami (zwanymi _„bocznymi”_ lub szerzej _„kaplicami”_), znajdującymi się najczęściej wewnątrz świątyń, ale także w muzeach, pałacach, szpitalach, itp. Mogą one znajdować się w wydzielonym pomieszczeniu, a także być boczną częścią kościoła tworząca odrębną całość. Często tego typu obiekty posiadają swój odrębny tytuł odnoszący się do patronów i świąt (np. Kaplica Zygmuntowska w katedrze wawelskiej jest pod wezwaniem: _„Wniebowzięcia Najświętszej Marii Panny, św. Zygmunta i św. Barbary”_).

W ramach wyzwań możemy nawiedzać tego typu ołtarze (kaplice). Warto pamiętać, że niektóre większe kościoły mogą ich mieć kilkanaście lub więcej!

---
Wyzwania związane z ołtarzami możemy zapisywać gdziekolwiek i w dowolny sposób (wystarczy: numer, nazwa kościoła (lub innego miejsca), data jego nawiedzenia oraz patron lub święto tytularne ołtarza, którego dotyczy wyzwanie). Można też skorzystać z gotowych [formularzy](wszystkie_materialy_do_pobrania.md): **„[E] OŁTARZE”**.

Aby zanotować lokalizacje kościołów, możemy skorzystać z listy [miejsc](jak_zanotowac_miejsca.md).

---
Aby danego dnia podjąć wyzwanie nawiedzenia ołtarza:
- ✅ Znajdź miejsce, w którym znajduje się taki obiekt, będący pod wezwaniem patrona lub święta posiadanych już przez Ciebie lub dodawanych w dniu jego nawiedzenia,
- ✅ **W tym dniu** osobiście nawiedź ołtarz. Wymagane jest bezpośrednie oglądanie tego miejsca, choćby zza krat,
- ✅ Pomódl się w dowolny sposób. Może to być np. _„Ojcze Nasz ..., Zdrowaś Maryjo ..., Wierzę w Boga ...”_ lub ponownie odmówiona modlitwa związana z [patronem](patroni.md) lub [świętem](swieta.md) tytularnym ołtarza, którego dotyczy wyzwanie,
- ✅ Przeczytaj jakąkolwiek notkę o wybranym ołtarzu (kaplicy), opisującą jego historię, znaczenie i inne ciekawostki. Jeśli nie możesz znaleźć opisu tego konkretnego ołtarza, możesz przeczytać o kościele (lub innym miejscu), w którym się ten ołtarz znajduje.

Zachowanie powyższej kolejności nie jest wymagane.

---
Do czytania o nawiedzanych ołtarzach i kościołach polecamy skorzystanie z [Wikipedii](https://pl.wikipedia.org) lub dedykowanych stron internetowych wybranego kościoła czy parafii.

### Kilka szczegółów by rozwiać wszelkie wątpliwości:
- szczegółowe zasady nawiedzania ołtarzy są prawie identyczne jak dla wyzwań związanych z [kościołami](koscioly.md), więc nie ma sensu ich tutaj dublować.

[Powrót](index.md)
