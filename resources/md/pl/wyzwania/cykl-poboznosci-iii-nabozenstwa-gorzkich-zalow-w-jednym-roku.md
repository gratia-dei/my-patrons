**Wpisz aktualną lub historyczną datę** (jeśli pamiętasz) udziału w jednej z trzech części **Nabożeństwa Gorzkich Żalów** w powyższym polu **„Data wyzwania”**.

Jedno wyzwanie dotyczy **pojedynczej części** i docelowo powinno być wpisane 3 razy (może być to w jednym dniu) w kolejności chronologicznej, by wypełnić cały **„cykl pobożności”**<sup>1</sup>!

---
**Gorzkie Żale** są polskim nabożeństwem pasyjnym, w którym rozważamy **Mękę Jezusa Chrystusa**. Ma to prowadzić do refleksji nad naszą grzesznością, potrzebą pokuty, czy nawrócenia. Nabożeństwo odprawiane jest najczęściej w kolejne **niedziele Wielkiego Postu**, choć także np. w czasie Triduum Paschalnego. Składa się ono z **trzech części**, z których najczęściej każda jest odprawiana cyklicznie - dwukrotnie w Wielkim Poście:
- **część 1**: I i IV Niedziela Wielkiego Postu,
- **część 2**: II i V Niedziela Wielkiego Postu
- **część 3**: III i VI Niedziela Wielkiego Postu.

**UWAGA**! Powyższe **części powinny być odprawione w odpowiedniej kolejności** w jednym roku (może, być to np. w I, II i VI niedzielę Wielkiego Postu). Możliwy jest też udział we wszystkich trzech częściach w jednym dniu - np. w Wielki Piątek.

---
Przypisy:

- <sup>1</sup> W ramach inicjatywy _„Moi Patroni”_ dostępne są wyzwania takie jak to, które nazwaliśmy **„cyklami pobożności”**. Bazują one na uznanych w Kościele **nabożeństwach lub innych aktach pobożności**, w których uczestniczy się **w wielu etapach** i najczęściej nie ma konieczności udziału we wszystkich, by Bóg wypełnił swoją obietnicę i obdarzył nas swoją łaską. Choć gorąco polecamy każdy, choćby pojedynczy udział w takich formach pobożności, chcemy **dać Ci jednak szansę ambitnego uczestnictwa w ich pełnym wymiarze** i tylko **po przejściu wszystkich etapów** umożliwić Ci potem powierzanie **kolejnym Patronom** swojej **Misji Pobożności** za każdy kolejny udział w tym wyzwaniu!
