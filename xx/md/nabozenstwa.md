# <div id="start"></div>Nabożeństwa
W Kościele Rzymskokatolickim, od samego początku jego istnienia powstawało i było odprawianych wiele nabożeństw. Część z nich odprawia się w jakimś szczególnym czasie (np. w okresie Wielkiego Postu, w pewnych miesiącach, itd.), niektóre są znane tylko w pewnych regionach świata, mają przeróżne formy i genezę, dlatego najlepiej jest wymienić je i opisywać każde z osobna. Nabożeństwa są doskonałym sposobem na pogłębienie naszej pobożności i mogą stanowić cenną formę wyzwań, które na pewno warto podjąć, pomimo że na ogół nie są związane z żadnym konkretnym patronem czy świętem.

Poniższa lista przedstawia nabożeństwa, które mogą być dla nas takim wyzwaniem:
- [A. Nabożeństwo IX Pierwszych Piątków Miesiąca](nabozenstwa.md#nabozenstwo-ix-pierwszych-piatkow-miesiaca),
- [B. Nabożeństwo V Pierwszych Sobót Miesiąca](nabozenstwa.md#nabozenstwo-v-pierwszych-sobot-miesiaca),
- i inne nabożeństwa - jeżeli znasz nabożeństwa, które warto by było dodać do tej listy, [skontaktuj](kontakt.md) się z nami!

---
---
## <div id="nabozenstwo-ix-pierwszych-piatkow-miesiaca"></div>A. Nabożeństwo IX Pierwszych Piątków Miesiąca
Nabożeństwo to możemy zanotować sobie gdziekolwiek i w dowolny sposób. Można też skorzystać z gotowych [formularzy](wszystkie_materialy_do_pobrania.md): **„[IA] NABOŻEŃSTWO IX PIERWSZYCH PIĄTKÓW MIESIĄCA”**.

---
Nabożeństwo IX Pierwszych Piątków Miesiąca związane jest z kultem **Najświętszego Serca Pana Jezusa** i zostało objawione św. Marii Magdalenie Alacoque w 1673 roku przez Jezusa Chrystusa:

> Kto przez dziewięć kolejnych pierwszych piątków przystąpi do Komunii Świętej i ofiaruje ją jako wynagrodzenie za grzechy własne i rodzaju ludzkiego, temu Boże Serce zapewni miłosierdzie w chwili zgonu, że nie umrze bez Jego łaski.

12 obietnic Jezusa:
1. Dam im wszystkie łaski potrzebne w ich stanie.
1. Zgoda i pokój będą panowały w ich rodzinach.
1. Będę ich pocieszał we wszystkich ich strapieniach.
1. Będę ich bezpieczną ucieczką za życia, a szczególnie przy śmierci.
1. Wyleję obfite błogosławieństwa na wszystkie ich przedsięwzięcia.
1. Grzesznicy znajdą w mym Sercu źródło nieskończonego miłosierdzia.
1. Dusze oziębłe staną się gorliwymi.
1. Dusze gorliwe dojdą szybko do wysokiej doskonałości.
1. Błogosławić będę domy, w których obraz mego Serca będzie umieszczony i czczony.
1. Kapłanom dam moc kruszenia serc najzatwardzialszych.
1. Imiona tych, co rozszerzać będą to nabożeństwo, będą zapisane w mym Sercu i na zawsze w Nim pozostaną.
1. Przyrzekam w nadmiarze miłosierdzia Serca mojego, że wszechmocna miłość moja udzieli tym wszystkim, którzy komunikować będą w pierwsze piątki przez dziewięć miesięcy z rzędu, łaskę pokuty ostatecznej, że nie umrą w stanie niełaski mojej ani bez sakramentów i że Serce moje stanie się dla nich bezpieczną ucieczką w godzinę śmierci.

---
Oto czynności do wykonania przez dziewięć **kolejnych** pierwszych piątków miesiąca:
- ✅ Przystąpienie do Spowiedzi Świętej - może być wcześniej,
- ✅ **W nocy z czwartku na pierwszy piątek miesiąca** minimum godzinna adoracja Najświętszego Sakramentu - tzw. Godzina Święta,
- ✅ **!!! W pierwszy piątek miesiąca** przyjęcie Komunii Świętej w stanie Łaski Uświęcającej (najlepiej w trakcie Mszy św.) z intencją zadośćuczynienia Najświętszemu Sercu Pana Jezusa za grzechy własne i całej ludzkości,
- ✅ Odmówienie Litanii do Najświętszego Serca Jezusowego,
- ✅ Odmówienie Aktu Poświęcenia Rodzaju Ludzkiego Najświętszemu Sercu Pana Jezusa.

**UWAGA!** Powyższe punkty, które nie zostały oznaczone wykrzyknikami (**!!!**) bywają pomijane. Warto jednak je spełniać lub uzupełnić także później, gdy pojawi się taka możliwość.

**Przerwanie ciągłości powoduje niestety konieczność rozpoczęcia tej nowenny od początku!**

---
[Powrót do początku strony: „A. Nabożeństwo IX Pierwszych Piątków Miesiąca”](nabozenstwa.md#nabozenstwo-ix-pierwszych-piatkow-miesiaca)  
[Powrót do początku strony: „Nabożeństwa”](nabozenstwa.md#start)  
[Powrót do głównej listy](index.md)

---
---
## <div id="nabozenstwo-v-pierwszych-sobot-miesiaca" ></div>B. Nabożeństwo V Pierwszych Sobót Miesiąca
Nabożeństwo to możemy zanotować sobie gdziekolwiek i w dowolny sposób. Można też skorzystać z gotowych [formularzy](wszystkie_materialy_do_pobrania.md): **„[IB] NABOŻEŃSTWO V PIERWSZYCH SOBÓT MIESIĄCA”**.

---
Nabożeństwo V pierwszych sobót miesiąca związane jest z kultem **Niepokalanego Serca Maryi** i zostało objawione siostrze Łucji dos Santos 10 grudnia 1925 roku przez Maryję z Dzieciątkiem Jezus.

Dzieciątko powiedziało:
> Miej współczucie z Sercem Twej Najświętszej Matki, otoczonym cierniami, którymi niewdzięczni ludzie je wciąż na nowo ranią, a nie ma nikogo, kto by przez akt wynagrodzenia te ciernie powyciągał.

Maryja powiedziała:
> Córko moja, spójrz, Serce moje otoczone cierniami, którymi niewdzięczni ludzie przez bluźnierstwa i niewierności stale ranią. Przynajmniej ty staraj się nieść mi radość i oznajmij w moim imieniu, że przybędę w godzinie śmierci z łaskami potrzebnymi do zbawienia do tych wszystkich, którzy przez pięć miesięcy w pierwsze soboty odprawią spowiedź, przyjmą Komunię świętą, odmówią jeden Różaniec i przez piętnaście minut rozmyślania nad piętnastu tajemnicami różańcowymi towarzyszyć mi będą w intencji zadośćuczynienia.

W każdą z pięciu pierwszych sobót wynagradza się Niepokalanemu Sercu Maryi jedną z pięciu poniższych zniewag:
1. Obelgi przeciw Niepokalanemu Poczęciu,
1. Przeciw Jej Dziewictwu,
1. Przeciw Jej Bożemu Macierzyństwu,
1. Obelgi, przez które usiłuje się wpoić w serca dzieci obojętność, wzgardę, a nawet nienawiść wobec nieskalanej Matki,
1. Bluźnierstwa, które znieważają Maryję w Jej świętych wizerunkach.

Obietnice Matki Najświętszej:
> Duszom, które w ten sposób starają się mi wynagradzać obiecuję towarzyszyć w godzinie śmierci z wszystkimi łaskami potrzebnymi do zbawienia.

---
Oto czynności do wykonania przez pięć pierwszych sobót miesiąca:
- ✅ Wybór za które zniewagi wynagradzamy Niepokalanemu Sercu Maryi - patrz lista powyżej,
- ✅ Przystąpienie do Spowiedzi Świętej z intencją wynagradzania Niepokalanemu Sercu Maryi - może być wcześniej,
- ✅ **W pierwszą sobotę miesiąca** przyjęcie Komunii Świętej w stanie Łaski Uświęcającej (najlepiej w trakcie Mszy św.) z intencją wynagradzającą Niepokalanemu Sercu Maryi,
- ✅ **W pierwszą sobotę miesiąca** odmówienie jednej części (5 tajemnic) Różańca wynagradzającego. Po każdym dziesiątku odmawiamy następującą modlitwę:
> O mój Jezu,  
> przebacz nam nasze grzechy,  
> zachowaj nas od ognia piekielnego,  
> zaprowadź wszystkie dusze do nieba  
> i dopomóż szczególnie tym,  
> którzy najbardziej potrzebują Twojego miłosierdzia.
- ✅ **W pierwszą sobotę miesiąca** minimum piętnastominutowa medytacja nad tajemnicami różańcowymi (wszystkimi, jedną lub kilkoma).

---
[Powrót do początku strony: „B. Nabożeństwo V Pierwszych Sobót Miesiąca”](nabozenstwa.md#nabozenstwo-v-pierwszych-sobot-miesiaca)  
[Powrót do początku strony: „Nabożeństwa”](nabozenstwa.md#start)  
[Powrót do głównej listy](index.md)
