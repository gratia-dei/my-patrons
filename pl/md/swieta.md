# Święta
Przez święta rozumiemy wszystkie wspomnienia liturgiczne, które nie odnoszą się bezpośrednio do patronów w ogólności, czyli do:
- wydarzeń (np. Nawrócenie Świętego Pawła Apostoła – 25 stycznia, Wniebowzięcie Najświętszej Maryi Panny – 15 sierpnia),
- osób w określonej części (np. Najświętsze Ciało i Krew Jezusa – czwartek po oktawie Zesłania Ducha Świętego, Najświętsze Imię Jezus - 3 stycznia),
- grupy osób (Święta Rodzina - pierwsza niedziela po Narodzeniu Pańskim),
- rocznicy poświęcenia lub innej uroczystości poszczególnych kościołów (własnego lub np. Katedry św. Piotra Apostoła - 22 lutego).

---
Święta możemy zapisywać gdziekolwiek i w dowolny sposób (wystarczy: numer, nazwa święta i data dodania). Można też skorzystać z gotowych [formularzy](wszystkie_materialy_do_pobrania.md): **„[B] ŚWIĘTA”**.

---
Aby w danym dniu wpisać nowe święto (jedno lub wiele):
- ✅ Wybierz je z listy na ten dzień roku (zobacz [jak wybrać święto](jak_wybrac_patrona_tytul_patrona_lub_swieto.md)),
- ✅ **W tym dniu** musisz zaprosić dowolnego nowego patrona (patrz strona o [patronach](patroni.md)),
- ✅ Przeczytaj jakąkolwiek notkę o wybranym święcie, opisującą jego znaczenie i historię,
- ✅ Odmów następującą modlitwę na temat wybranego święta:

> Dobry mój Boże,  
> Dziękuję Ci za możliwość celebrowania święta **_[nazwa święta]_**,  
> Wspomóż mnie, abym mógł/mogła lepiej zrozumieć jego znaczenie,  
> Oraz potrafił/potrafiła czerpać wielką radość, mądrość i pożytek,  
> Z uczestniczenia w nim dzięki Kościołowi Świętemu,  
> W Imię Ojca i Syna i Ducha Świętego, Amen.

Zachowanie powyższej kolejności kroków nie jest wymagane.

---
Do czytania o świętach polecamy skorzystanie z takich stron jak: [Internetowa Liturgia Godzin](https://brewiarz.pl/czytelnia/swieci/index.php3), czy [Wikipedia](https://pl.wikipedia.org/wiki/%C5%9Awi%C4%99ta_katolickie_w_Polsce).

### Kilka szczegółów by rozwiać wszelkie wątpliwości:
- w danym dniu możesz dodać do swojej listy dowolną liczbę świąt,
- nie można dodać do listy konkretnego święta wielokrotnie.
- przykłady świąt: Objawienie Pańskie – 6 stycznia, Ofiarowanie Pańskie – 2 lutego, Podwyższenie Krzyża Świętego – 14 września, Rocznica poświęcenia bazyliki laterańskiej - 9 listopada, Niepokalane Poczęcie Najświętszej Maryi Panny – 8 grudnia.

[Powrót](index.md)
