# <span class="status status-list"><span class="status status-worship">LB</span> Nabożeństwo V Pierwszych Sobót Miesiąca</span>
---
Nabożeństwo V pierwszych sobót miesiąca związane jest z kultem **Niepokalanego Serca Maryi** i zostało objawione siostrze Łucji dos Santos 10 grudnia 1925 roku przez Maryję z Dzieciątkiem Jezus.

Dzieciątko powiedziało:
> Miej współczucie z Sercem Twej Najświętszej Matki, otoczonym cierniami, którymi niewdzięczni ludzie je wciąż na nowo ranią, a nie ma nikogo, kto by przez akt wynagrodzenia te ciernie powyciągał.

Maryja powiedziała:
> Córko moja, spójrz, Serce moje otoczone cierniami, którymi niewdzięczni ludzie przez bluźnierstwa i niewierności stale ranią. Przynajmniej ty staraj się nieść mi radość i oznajmij w moim imieniu, że przybędę w godzinie śmierci z łaskami potrzebnymi do zbawienia do tych wszystkich, którzy przez pięć miesięcy w pierwsze soboty odprawią spowiedź, przyjmą Komunię świętą, odmówią jeden Różaniec i przez piętnaście minut rozmyślania nad piętnastu tajemnicami różańcowymi towarzyszyć mi będą w intencji zadośćuczynienia.

W każdą z pięciu pierwszych sobót wynagradza się Niepokalanemu Sercu Maryi jedną z pięciu poniższych zniewag:
1. Obelgi przeciw Niepokalanemu Poczęciu,
1. Przeciw Jej Dziewictwu,
1. Przeciw Jej Bożemu Macierzyństwu,
1. Obelgi, przez które usiłuje się wpoić w serca dzieci obojętność, wzgardę, a nawet nienawiść wobec nieskalanej Matki,
1. Bluźnierstwa, które znieważają Maryję w Jej świętych wizerunkach.

Obietnice Matki Najświętszej:
> Duszom, które w ten sposób starają się mi wynagradzać obiecuję towarzyszyć w godzinie śmierci z wszystkimi łaskami potrzebnymi do zbawienia.

<br />
<br />
<br />

---
### Wynagradzaj Niepokalanemu Sercu Maryi wszystkie zniewagi!

---
## Zadanie
W okolicach **pierwszych sobót miesiąca**, wykonaj poniższe kroki:
- wybierz za które zniewagi będziesz wynagradzać **Niepokalanemu Sercu Maryi** - patrz lista powyżej,
- <span class="selected-day-info">w pierwszą sobotę miesiąca lub wcześniej</span>: przystąp do **Sakramentu Spowiedzi św. z intencją wynagradzającą** Niepokalanemu Sercu Maryi - ważne, by przyjmując Komunię w sobotę być w stanie **Łaski Uświęcającej**!
- <span class="selected-day-info">w pierwszą sobotę miesiąca</span>: przyjmij **Komunię Świętą** z intencją wynagradzającą Niepokalanemu Sercu Maryi,
- <span class="selected-day-info">w pierwszą sobotę miesiąca</span>: weź udział we **Mszy św.**,
- <span class="selected-day-info">w pierwszą sobotę miesiąca</span>: odmów jedną część (5 tajemnic) **różańca** wynagradzającego, po każdym dziesiątku odmawiając modlitwę:
> O mój Jezu,  
> przebacz nam nasze grzechy,  
> zachowaj nas od ognia piekielnego,  
> zaprowadź wszystkie dusze do nieba  
> i dopomóż szczególnie tym,  
> którzy najbardziej potrzebują Twojego miłosierdzia.
- <span class="selected-day-info">w pierwszą sobotę miesiąca</span>: medytuj przez co najmniej **piętnaście minut** nad tajemnicami różańcowymi - wszystkimi, jedną lub kilkoma.

## Notatki
Zanotuj sobie pamiętając, że **forma notatek jest dowolna** i poniższy przykład jest tylko naszą propozycją:
### Wersja minimalna:
> \<\< LB. NABOŻEŃSTWO V PIERWSZYCH SOBÓT MIESIĄCA / DATA PRZYJĘCIA KOMUNII ŚWIĘTEJ  
> \>\> LB1 / SO 2023-08-05  
> \>\> LB2 / SO 2023-09-02  
> \>\> LB3 / SO 2023-10-07
### Wersja pełna:
> \<\< LB. NABOŻEŃSTWO V PIERWSZYCH SOBÓT MIESIĄCA / DATA PRZYJĘCIA KOMUNII ŚWIĘTEJ / CZY WYBRANO ZNIEWAGI / CZY ODMÓWIONO RÓŻANIEC / CZY MEDYTOWANO CO NAJMNIEJ 15 MINUT / KOMENTARZ  
> \>\> LB1 / SO 2023-08-05 / + / + / + / Spowiedź (CZ 2023-08-03): Białystok, Kościół św. Anny; Komunia: Białystok, Kościół św. Anny  
> \>\> LB2 / SO 2023-09-02 / + / + / + / Spowiedź (ŚR 2023-08-30): Białystok, Kościół św. Anny; Komunia: Białystok, Kościół Ducha Świętego  
> \>\> LB3 / SO 2023-10-07 / + / + / + / Spowiedź (ŚR 2023-08-30): Białystok, Kościół Ducha Świętego (ks. Mirosław Nowak); Komunia: Białystok, Kościół św. Anny

Uwagi:
- jeżeli powyższe było zrobione wcześniej, spróbuj przypomnieć sobie kiedy to było i wpisz co pamiętasz,
- dzięki polom oznaczonych znakiem „**+**” (brak wykonania to „**-**”), łatwiej będzie Ci kontrolować które czynności zostały już wykonane,
- linię nagłówka oznaczoną znakami „**<<**” warto zanotować tylko raz przed pierwszym wpisem danego typu albo w oddzielnym miejscu przeznaczonym na wszystkie nagłówki.

---
[Powrót do nabożeństw oraz innych aktów pobożności](jak_uczestniczyc_w_nabozenstwach_oraz_inne_akty_poboznosci.md)  
[Powrót do głównego menu](index.md)
