# <span class="stage-header">Etap 2</span>: Ja
[Powrót do **<span class="stage-header">Etap 1</span>: Bóg**](etap_bog.md).

---
Teraz **skupimy się na nas samych**: na **naszej historii** sprzed dnia zawierzenia, na **Patronach naszych imion**, na naszym **notatniku i kolekcji kart**, które powstaną!

<span class="stage-header">Etap 2</span> składa się z **pięciu** kroków:
## <span class="step-number">1.</span> Zanotuj swoje narodziny i przyjęte Sakramenty
Na formularzu z [<span class="stage-header">etapu 1</span>](etap_bog.md) (patrz krok 5), wypełnij sekcję zatytułowaną: „**J. NARODZINY I SAKRAMENTY**” następująco:
- wpisz **datę swoich urodzin** (najlepiej z dniem tygodnia),
- wpisz **daty pierwszego przyjęcia wszystkich swoich Sakramentów**<sup class="tip">[1.1](#tip-1-1)</sup>,
- wpisz **kolejne numery** (po lewej stronie) przyjmowania Sakramentów, **uwzględniając ich kolejność**.

Powyższa lista **przyda Ci się już wkrótce**, w przyszłych etapach!

**UWAGA**! Jeśli z jakiegoś powodu chcesz uniknąć wpisywania w którym roku odbyły się powyższe wydarzenia, zaznacz tylko czy każdy rok był przestępny czy nie.

<span class="hidden-tips">
Przypisy:

- <span id="tip-1-1">[1.1] W ustaleniu dat pomocne mogą być:
  - nasza **pamięć**, którą jednak warto zweryfikować,
  - otrzymane **pamiątki i życzenia**,
  - **odpisy lub kserokopie** z ksiąg parafialnych,
  - **napisanie lub udanie się do parafii**, w którym przyjęliśmy dany Sakrament,
  - jeśli wszystkie powyższe metody zawiodły (może się tak zdarzyć dla Sakramentu Namaszczenia Chorych), **pomiń ten Sakrament** i zapisz najbliższe jego przyjęcie, jeśli nastąpi.

</span>

## <span class="step-number">2.</span> Naucz się nadawać aliasy Patronom
**Nazywanie Patronów** może sprawić nam wiele kłopotów, gdyż **często znane są tylko ich imiona**, które lubią się powtarzać. Aby tego uniknąć warto zastosować **aliasy Patronów**, które pozwolą na szybką i jednoznaczną ich **identyfikację**.

Możesz zrobić to po swojemu, choć **najlepszą formą** wydaje się być: „**#Imię:KOD**”, gdzie „**Imię**” to najaktualniejsze **główne imię** Patrona, a „**KOD**” to nadany przez Ciebie **trzyznakowy kod rozpoznawczy**, np.:
- „**#Piotr:APO**”, bo Apostoł,
- „**#Teresa:AVI**”, bo z Avili,
- „**#Sykstus:2PP**”, bo jako papież nazywał się „Sykstus II”,
- „**#Jan:VIA**”, bo nosił nazwisko „Vianney”,
- „**#Maria:FAU**”, bo pod koniec życia jako zakonnica nazywała się „Maria Faustyna” (Kowalska),
- „**#Chryzant:DAR**”, bo zmarł męczeńsko razem ze świętą o imieniu „Daria”,
- „**#X:SWI**”, bo nie znamy imion **Wszystkich Świętych**, których będziemy traktować analogicznie jak pojedynczego Patrona.

Zrozumienie czym są aliasy Patronów **przyda Ci** się już w kolejnym kroku i będziesz z nich korzystać **w ciągu całej dalszej drogi** z „_Moimi Patronami_”!
## <span class="step-number">3.</span> Zanotuj Patronów swoich imion
Wykonaj poniższe kroki:
- **ustal jakie są Twoje imiona**: nadane na Chrzcie Świętym, Bierzmowaniu, czy posiadane imiona zakonne,
- **ustal swoich Patronów** powyższych imion<sup class="tip">[3.1](#tip-3-1)</sup>,
- na formularzu z kroku 1, **wypełnij sekcję** zatytułowaną: „**YA. OSIĄGNIĘCIE: PATRONI MOICH IMION**”, wpisując informacje o swoich imionach i Patronach w kolejnych wierszach<sup class="tip">[3.2](#tip-3-2)</sup>.

Wypełniona w tym kroku sekcja o Patronach **to Twoje pierwsze osiągnięcie**, jakie możesz zdobyć! Cztery puste kolumny po prawej strony będziesz wypełniać **zapraszając swoich Patronów**. Więcej o osiągnięciach **dowiesz się wkrótce!**

<span class="hidden-tips">
Przypisy:

- <span id="tip-3-1">[3.1] Dla pierwszego imienia z Chrztu pomocny może być **dzień, w którym obchodzisz imieniny**. Dla pozostałych imion, potrzebna będzie **Twoja decyzja o wyborze pasującego Patrona, którą warto podjąć raz na zawsze**! W przypadku, gdy **nie da się znaleźć Patrona pasującego do imienia**, możesz wpisać po prostu **Wszystkich Świętych**.</span>
- <span id="tip-3-2">[3.2] Wpisz kolejno:
  - pod numerem 1, wpisz **swoje pierwsze imię z Chrztu Świętego**: typ („Chrzest” lub „C”), swoje posiadane imię i alias Patrona tego imienia (patrz krok 2), pozostałe kolumny zostaw puste,
  - pod numerem 2, wpisz **swoje drugie imię z Chrztu Świętego**, jeśli takie posiadasz: typ („Chrzest” lub „C”), dalej jak wyżej,
  - pod kolejnym numerem, wpisz **swoje imię z Bierzmowania**, jeśli takie posiadasz: typ („Bierzmowanie” lub „B”), dalej jak wyżej,
  - pod kolejnymi numerami, wpisz kolejno **swoje imiona zakonne**, jeśli takie posiadasz: typ („Zakonne” lub „Z”), dalej jak wyżej.

</span>

</span>

## <span class="step-number">4.</span> Rozpocznij tworzenie swojej listy wyzwań i kolekcji kart
Informacje, które do tej pory udało Ci się zapisać mogą stanowić **wstęp lub stronę tytułową** dla dalszych Twoich notatek. Ponieważ dalsze czynności będą wiązać się z **koniecznością spójnego notowania**, nadszedł czas utworzenia **prostego notatnika do Twoich wyzwań**.

Czas także rozpocząć budowanie swojej **kolekcji kart**, których poznasz wkrótce kilka rodzajów. Warto teraz wiedzieć tylko, że **dzielą się one na trzy poniższe typy**:
- **karty bazowe**, które służą do przechowywania podstawowych informacji o podmiocie danego rodzaju (np. Patronie, święcie, itp.) i określają jego pozycję w albumie, w którym będziesz gromadzić swoje karty,
- **karty informacyjne**, służące do gromadzenia koniecznych dalszych informacji o podmiocie,
- **karty kolekcjonerskie**, które będzie można podziwiać w swoim albumie, układać samodzielnie lub grać z innymi.

**UWAGA**! Wszystkie powyższe typy kart są **dostępne za darmo** w naszym serwisie [„Patrons Space”](https://pl.patrons.space.cards), do samodzielnego wydrukowania! Dodatkowo **karty kolekcjonerskie** będą dostępne także w wydanej przez nas formie **premium**!

---
**Rozpoczniemy od uzupełnienia „Bożego wyzwania”** z <span class="stage-header">etapu 1</span> o kroki związane z kartami i notatkami.

**Wykonaj teraz wyzwanie**: [<span class="status status-list"><span class="status status-god">I</span> Bóg</span>](bog.md), a potem wróć tutaj!

## <span class="step-number">5.</span> Pomyśl o bezpiecznym miejscu do przechowywania swoich notatek i kart
**Pomyśl** jak przechowywać **swoje notatki i karty**:
- **wszelkie strony z notatkami** można przechowywać w **segregatorze**, chyba że znajdziesz swoją własną lepszą metodę,
- **niektóre notatki ogólne** można przechowywać w rodzinnym **notatniku kalendarzowym** pod określoną datą, by nie dublować niektórych wpisów dla każdego członka rodziny (np. informacje o Mszy św., na której kilka osób zaprosiło nowego Patrona),
- **do kart** docelowo najlepszy będzie **album uniwersalny** w formacie standard (63mm x 88mm), dla początkujących powinno wystarczyć **dowolne pudełko**.
- **wszystko** powyższe można przechowywać także **cyfrowo** za pomocą np. [dokumentów Google](https://docs.google.com) lub dowolnego pliku, np. Excel.

---
# Udało się! Wszystko przygotowane!
### Nadszedł już czas na zaproszenie pierwszych Patronów!
---

## Kolejny krok
Zobacz [co możesz zrobić dalej?](co_mozesz_zrobic_dalej.md)

[Powrót do głównego menu](index.md)
