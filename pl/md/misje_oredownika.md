# <span class="status status-list"><span class="status status-mission">PA</span> Misje Orędownika</span>
---

## Cel
W <span class="selected-day-info">wybranym dniu</span> **powierzyć patronowi misję Orędownika**, czyli poprosić go:
- o częste **natchnienia i motywację** w naszej modlitwie i orędowaniu za innych,
- o zgodę patrona, by każdorazowo zostawać **Patronem Orędownikiem** wszystkich osób, które o to poproszą **za naszym pośrednictwem**, patrz lista [<span class="status status-list"><span class="status status-red">U</span> Patroni Orędownicy</span>](patroni_oredownicy.md).
## Wymaganie
Wykonanie zadania [<span class="status status-list"><span class="status status-god">∞</span> Bóg</span>](bog.md) musisz mieć już za sobą!
## Wybór
Wybierz patrona, któremu **nie powierzyłeś jeszcze misji Orędownika**. Jego status może być w dowolnym kolorze - nawet <span class="status status-black">czarnym</span>.

Wybrany **patron musi spełniać także co najmniej jedno** poniższe kryterium:
1. Na poniższej [stronie](https://pl.patrons.space/dates/list-of-patrons-and-immovable-feasts), **patron znajduje się na liście** dla dnia roku będącego **dniem Twoich urodzin** lub **pierwszego przyjęcia przez Ciebie dowolnego Sakramentu** (wybierz dni w poniższym formularzu z uwzględnieniem przestępności roku):  
_**UWAGA!** Stale pracujemy, aby poniżej dostępni byli wszyscy patroni spełniający kolejne kryteria wyboru: pkt. 4 i 5. [**Wesprzyj nas!**](https://pl.gratiadei.org/#wesprzyj-nas)_
<iframe id="my-patrons-for-today" src="https://pl.patrons.space/dates/list-of-patrons-and-immovable-feasts?content-only=1"></iframe>
1. Patron jest **patronem Twojego imienia**: z Chrztu św. (pierwsze, drugie imię), Bierzmowania lub przyjętych imion zakonnych (pomocna może być Twoja lista [<span class="status status-list"><span class="status status-list">YA</span> Osiągnięcie: Patroni Moich Imion</span>](osiagniecie_patroni_moich_imion.md)),
1. Patron jest Twoim **Patronem Przyjacielem** (patrz Twoja lista [<span class="status status-list"><span class="status status-white">P</span> Patroni Przyjaciele</span>](patroni_przyjaciele.md)),
1. **Dzień roku, w którym zmarł patron** jest znany i jednoznaczny (także w przypadku śmierci w nocy z dnia poprzedniego na ten dzień) oraz **przypada**, jak w pkt 1, **w dniu Twoich urodzin** lub **pierwszego przyjęcia przez Ciebie dowolnego Sakramentu**,
1. Patron jest wpisany w którymkolwiek zaakceptowanym przez Papieża, oficjalnym watykańskim wydaniu **Martyrologium Rzymskiego** w dowolnym dniu roku, będącym, jak w pkt 1, **dniem Twoich urodzin** lub **pierwszego przyjęcia przez Ciebie dowolnego Sakramentu**.

**UWAGA!** Wspomniane powyżej **dni Twoich urodzin** i **pierwszego przyjęcia przez Ciebie dowolnego Sakramentu** znajdziesz na Twoich listach: [<span class="status status-list"><span class="status status-god">∞</span> Bóg</span>](bog.md) i [<span class="status status-list"><span class="status status-list">J</span> Sakramenty</span>](sakramenty.md).
## Zadanie główne
W <span class="selected-day-info">wybranym dniu</span> udaj się do dowolnej **przydrożnej kapliczki**, przy której jeszcze **nie powierzałeś misji Orędownika żadnemu patronowi**! Kapliczka ta **nie powinna znajdować się na terenie przykościelnym ani cmentarzu**!

**UWAGA!** Każde powierzenie misji Orędownika **musi się odbyć przy innej przydrożnej kapliczce**, ale **w jednym dniu można powierzyć tę misję wielu różnym patronom**!

Jeśli chcesz wiedzieć więcej, zobacz [WIĘCEJ INFORMACJI](#misje-oredownika-wiecej-informacji).
## Modlitwa
Najlepiej klęcząc, **odmów następującą modlitwę**, zwracając się do wybranego patrona (np.: „Błogosławiony Albercie Avogardo”, „Święta Joanno de Valois”, „Wszyscy Wierni Zmarli”):
> Św./Bł. _**[imię jednego patrona / nazwa zbiorcza wielu patronów]**_,  
> powierzam Tobie/Wam szczególną misję Orędownika,  
> proszę o dobre natchnienia i motywację,  
> bym gorliwiej modlił/a się za innych,  
> którym pragnę pośredniczyć w zapraszaniu Ciebie/Was,  
> do grona Patronów Orędowników, gdy taka będzie ich wola.  
> Amen.
## Zadanie dodatkowe
**Pomódl się dodatkowo** do Jezusa i patronów kapliczki, przy której się znajdujesz w intencji dokonanego właśnie powierzenia.
## Notatki
Zanotuj sobie:
- kolejny **numer** misji Orędownika, np. PA1, PA2, PA3, ...,
- **datę** powierzenia misji (najlepiej z dniem tygodnia),
- **nazwę** patrona,
- **rok śmierci** patrona (by potem uniknąć wątpliwości o którego chodzi),
- **miejsce przydrożnej kapliczki** (by nie zapomnieć, że przy niej już powierzaliśmy misję Orędownika),
- chcesz notować więcej? Patrz [WIĘCEJ NOTATEK](#misje-oredownika-wiecej-notatek).

Możesz skorzystać z naszych gotowych formularzy: pokaż [pełny](../../pl/pdf/lista_v1_pa_misje_oredownika.pdf).
## Karty
Jeśli jeszcze nie masz [karty](karty_kolekcjonerskie.md) z tym patronem, możesz ją wydrukować na stronie [naszego projektu **_„Patrons Space”_**](https://pl.patrons.space/cards).

**UWAGA!** Oznacz kartę wybranego patrona misją Orędownika, aby było widoczne, że **za Twoim pośrednictwem mogą zapraszać go inni** do grona swoich [Patronów Orędowników](patroni_oredownicy.md).
<br />
<br />
<br />

---
# Udało się! Powierzyłeś patronowi **misję Orędownika**!
### Możliwość orędowania za Tobą i innymi Uczestnikami sprawi mu wiele radości!
---

## <span id="misje-oredownika-wiecej-informacji">Więcej informacji</span>
- Jeśli nie możemy podejść pod samą kapliczkę lub jest to niebezpieczne (np. jest ona za płotem, na środku ronda, itp.), **możemy modlić się będąc w bezpiecznej odległości od niej**.

## <span id="misje-oredownika-wiecej-notatek">Więcej notatek</span>
- Zaznaczenie czy **odmówiono modlitwę dodatkową** do Jezusa i patronów kapliczki - postaw dowolny znaczek (np. „✅”).
- Informację, na podstawie jakiego **kryterium** wybraliśmy patrona do powierzenia mu misji Orędownika. Mogą to być następujące skróty („DD.MM” oznacza dzień i miesiąc roku, np. 16.07):
  - **PCH:1** - patron pierwszego imienia z Chrztu św. (kolejne imiona numerujemy analogicznie),
  - **PBI** - patron imienia przyjętego na Bierzmowaniu,
  - **PZA:1** - patron pierwszego imienia zakonnego (kolejne imiona numerujemy analogicznie),
  - **PPR:#** - patron znajduje się na naszej liście [<span class="status status-list"><span class="status status-white">P</span> Patroni Przyjaciele</span>](patroni_przyjaciele.md) pod numerem #,
  - **DUR:DD.MM** - dzień roku naszego urodzenia,
  - **DCH:DD.MM** - dzień roku Chrztu św.,
  - **DSP:DD.MM** - dzień roku pierwszej Spowiedzi św.,
  - **DKO:DD.MM** - dzień roku pierwszej Komunii św.,
  - **DBI:DD.MM** - dzień roku uzyskania Sakramentu Bierzmowania,
  - **DNC:DD.MM** - dzień roku pierwszego Sakramentu Namaszczenia Chorych,
  - **DMA:DD.MM** - dzień roku pierwszego Sakramentu Małżeństwa,
  - **DKA:DD.MM** - dzień roku uzyskania Sakramentu Kapłaństwa.
- (do powyższego - jeśli wybrano opcję z datą) Informację, na podstawie jakiego **źródła** wybraliśmy patrona w tym dniu roku. Mogą to być poniższe skróty:
  - **MRxxxx** - Martyrologium Rzymskie (xxxx to rok wydania), np. dla 2004 roku może to być **MR2004:7**, co oznacza siódmy wpis na określony dzień roku,
  - **DSM** - dzień roku, w którym zmarł wybrany patron,
  - **INN** - inny dzień, podany na stronie [naszego projektu „Patrons Space”](https://pl.patrons.space).
- **Dowolny komentarz** w formie tekstu lub odnośnika do listy [<span class="status status-list"><span class="status status-list">＊</span> Przypisy</span>](przypisy.md), np. **＊19**.
---
[Powrót do misji patronów](jak_powierzac_patronom_szczegolne_misje.md)
[Powrót do głównego menu](index.md)
